---
notes: False
create_date: 2022-04-04 23:23
tags: null
status: 已完成 
uid: 
---


涉川：经过一条河，此曲适合吟唱孤单的感情，孤勇决绝之情，思人怀乡，老来追忆过往

---

扇底风

出自宋晏几道的《鹧鸪天•彩袖殷勤捧玉钟》。全诗如下：

彩袖殷勤捧玉钟。当年拚却醉颜红。

舞低杨柳楼心月，歌尽桃花扇底风。

从别后，忆相逢。几回魂梦与君同。

今宵剩把银釭照，犹恐相逢是梦中。

舞低杨柳楼心月，歌尽桃花扇底风

---

**秦风·蒹葭**

蒹葭苍苍，白露为霜。所谓伊人，在水一方。

溯洄从之，道阻且长。溯游从之，宛在水中央。

蒹葭凄凄，白露未晞。所谓伊人，在水之湄。

溯洄从之，道阻且跻。溯游从之，宛在水中坻。

蒹葭采采，白露未已。所谓伊人，在水之涘。

溯洄从之，道阻且右。溯游从之，宛在水中沚。

---

杨柳岸

出自宋代[柳永](https://so.gushiwen.cn/authorv_682bdf0fd34e.aspx)的《[雨霖铃·秋别](https://so.gushiwen.cn/shiwenv_4d795944b856.aspx)》

寒蝉凄切，对长亭晚，骤雨初歇。都门帐饮无绪，留恋处，兰舟催发。执手相看泪眼，竟无语凝噎。念去去，千里烟波，暮霭沉沉楚天阔。多情自古伤离别，更那堪，冷落清秋节！

今宵酒醒何处？杨柳岸，晓风残月。此去经年，应是良辰好景虚设。便纵有千种风情，更与何人说？

---

秉烛夜游

**春夜宴桃李园序 / 春夜宴从弟桃花园序**

夫天地者，万物之逆旅也；光阴者，百代之过客也。而浮生若梦，为欢几何？古人秉烛夜游，良有以也。

况阳春召我以烟景，大块假我以文章。会桃花之芳园，序天伦之乐事。群季俊秀，皆为惠连；吾人咏歌，独惭康乐。幽赏未已，高谈转清。开琼筵以坐花，飞羽觞而醉月。不有佳咏，何伸雅怀？如诗不成，罚依金谷酒数。

---

水云间

**送韦湛判官**

高阁晴江上，重阳古戍间。

聊因送归客，更此望乡山。

惜别心能醉，经秋鬓自斑。

临流兴不尽，惆怅水云间。
