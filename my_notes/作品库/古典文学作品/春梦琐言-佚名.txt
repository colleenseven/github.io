《春梦琐言》查看《春梦琐言》书评和最新更新以及相关书籍推荐请到《春梦琐言》专题网址http://www.xiabook.com/gudai/10257/ 




序


　　甚哉文辞之动人也！如读廉蔺传，项王纪，则顽懦奋励，怯弱勇决；若吴濞传，则天下恟恟，势如累碁，闻之者，无不惴惴焉；至献帝伏后纪，则皇运之衰弱，人主之困辱，无不为之唏嘘流涕者。何也？则以其极写情状，犹面视之故也已，不是特正史书册为然。于私情隐秘之语，犹自有一般之妙处在矣。古礼曰，男女之交，谓之阴礼。以其寝席之间，有阴私之事也。故郑卫桑间之诗，圣人不删。谐谑秘戏，王者容之。以贵和贱固也。盖世有张文成者，所著游仙窟，其书极淫亵之事，亦往往有诗，其词尤陋寝不足见。至写媾合之态，不过脉张气怒。顷刻数接之数字，顿觉无余味。虽谓古书，然笔力不称甲也。医人龚氏者，方书中有求嗣篇，载交合之状，语似颇悉。然但说方技已，不足称愉情。 
　　近见一册子，题曰春梦琐言。合其书中记韩氏之于仲琏者，逢妖女之事。且载篇什许多，叙事次第，亦曲折抑扬，光景行止言语之际，饮食嬉乐之状，一一写出得焉。其诗风调，乃是有唐朝诸家余韵。华而不靡，艳而不淫。至若其床席欢娱之状，则妙随手而生，情循辞而兴，宛然如自房栊间窥观者。更写二女情态，各不同。李姐果敢进取，面以白见美。棠娘婉柔窈窕，肌以红呈艳。又下体名状，各不一。或假喻，或直记。若其态势，或曰鼓荡，或曰触解，或曰刀割，或曰鹤啄，或曰饮泉。他问答之间，杂手足之作置，器皿之设，饮食之具，无有所遗。实可谓变化无穷者也哉。至终处，忽以杜鹃之声惊破，顿挫亦极奇绝。虽所谓贞洁高逸之辈，未尝一回读，不神驰心移，情思萌动。呜呼！五寸之管，一寸之锋，至能动人者，实文之妙也乎哉。班马复生，亦不必猥亵损其辞矣。抑韩仲琏者，实有其人乎，又或所假设者欤？余罔论其真伪，唯爱其笔骨纵横，辞理条达，为之序评批圈。览者不以余为漫戏之流，则幸且。或曰，是记嘉靖朝南宁侯妻之弟，私丁陵园事，内监胡永禧者所作也。未知果然乎否。 
　　崇祯丁丑春二月援笔于胥江客舍　沃焦山人撰




全文


　　韩器字仲琏，会稽富春人。幼而孤，为族人养。及长，白肤秀目，姿貌姣丽。口多微辞，赋诗善书，及他歌啸琴碁百技之流，莫不晓通。时人号曰赛安仁，言比潘岳也。盖富春之地，吴越之名胜。山秀水丽，多出佳人。此里之女子，以姿色称者，罔不悉寄情于仲琏，然仲琏无一所勾引也。及岁二十有五，未践烟花之衢。性唯乐山水，爱花草。春林之畔，秋月之下，随意适处。忘旦夕，或信宿而返。是以近境名区，无有不跋涉地。 
　　一日，春气新霁，烟景和融。仲琏怡之，曳杖出游。信履而往，可十数里，登山豀稍奇。青萝垂崖，涧水蓝碧。水底游鱼，暼暼乎可数。仲琏止杖赋诗曰： 
　　春服初轻白曰迟，正斯骚客采芳时。 
　　独携响杖寻豀去，遮路迷花失路歧。 
　　进取途，抵青岩下。壁立数十仞，叵攀跻。傍见一洞，窥之窅窅。中有圆光一痕，犹如射的。仔细察之，洞尽所视天光也。碧水涓涓，流注于溪涧。乳蘗垂上，乱石横下。仲琏怪谓，去郭才十里余，未知有此胜地也。意欲寻洞外，脱履褰裳而进。入水泽，石滑。将颠仆数，唯杖之凭，约数十余步。始出洞，则显敞豁达，连嶂如画。有一径似经行者，傍水绕山而行里余。蜂蝶纷纷，先后飞去。若迎尊导者，进登一坂。忽闻一道香风，前瞻则山腹宽坦之所。林花红白相间，云蒸霞起。陡降三折，抵林下。松柏辛夷之类，交柯密欎；兰蕙芍药之属，凭岩罗生。二十步许而出林，见一院。树楥橘柚，绕篱而往，有屏门半开。仲琏入，立于庭。将请谒，觉清香袭人。仰见奇葩荣发。苔石潇洒，风致所想。时闻院中弹筝歌唱。其歌曰： 
　　悲芳时兮惜春阳，开明镜兮照新妆。 
　　百花历乱随风落，鸣环曳带下华堂。 
　　和鸣禽鸟犹有匹，何事茕独守空床。 
　　歌复歌兮人不识，徒使双泪湿罗裳。 
　　音韵清亮，若鹤鸣九皋，风度高松。 
　　仲琏不觉意荡心醉，叹赏不已，赓作歌和之曰： 
　　蹈蓁莽兮出幽篁，涉仙源兮到洞房。 
　　问情歌兮听鸣筝，哀窈窕兮独自伤。 
　　春兰敷绿无人采，年年花叶摧秋霜。 
　　不见箫史与弄玉，相共吹笙骑凤凰。 
　　时有人自窗中窥视，嗫嚅少顷。有两丫环容貌不凡，出曰：“客何来？”仲琏敛容曰：“仆亦兹乡人，姓韩名器字仲琏。逍遥山水，失路到此。顾日已倾，如容荫庑下，以待天明，则幸甚。”丫环曰：“君少待之。”乃人。复出曰：“主人请君人。”仲琏曰：“主人何姓字？” 
　　曰：“一人李姐，一人棠娘。”仲琏欲再问之，女童已入，仲琏亦从入。房栊窗户，极悉华丽。壁上多古帖书画，或有如蝌斗鸟迹文，殆不可读者。一女坐于上，所谓李姐者也。岁可二十二三，面白如玉，不假粉妆，着白绫衣，绿绉裳。一女坐于下，所谓棠姐者也，二十而弱，十五而强。颜如桃花，着乾红衣，翠油裳。其光彩共动人，绰约如神仙。侍童十余人，咸是美而艳者，然不见一人男子。仲琏忆疑当贵戚子女，好居别墅者。恭拜。谢见留之辱。不敢就座。 
　　李姐使仲琏坐，曰：“君但宜宽心谈话。妾等贱人，不足敬。妾姓李，名芳华。彼姓棠，名锦英。同居于此宅。个里固无一人丈夫，又地僻，无或来者。喜幽境，远于虎狼之害焉。今不料君乃见临，颇缺迎接，幸君莫罪。”仲琏曰：“多少厚意。”棠娘曰：“君何业？”曰：“耕稼陶渔仆不克，吏务职事又人不举。故仆糊口于笔端，濡咽于砚池已矣。”棠娘曰：“往闻君歌，风韵清越，果是风流中之人。”李姐曰：“宾莫饥乎？速具馔。”侍儿捧案盘。饭如玉屑，羹肉蕈，芳馨甘脆。次进玉壶金杯，酒香如流，甜如蜜。他肴蔌之味，器皿之美，殆世不可得见者也。二女曰：“薄酒恐不足醉君。”仲琏谢之。二女命侍者吹笛鼓筝，或歌或舞以佐欢。中有一人能讴者，唱曰： 
　　百二重关不足固，楚人焚却咸阳城。 
　　富春山里春长富，欲学长生宜驻情。 
　　亦作杨白花曲曰： 
　　杨子江头杨白花，春风吹送落谁家。 
　　江流不返红颜歇，一曲哀歌起晚鸦。 
　　曲调古雅，近于齐梁。已而献酬交错。仲琏醉欢甚，于是意气发畅，自作行路难歌曰： 
　　弈碁雌雄不可量，欲量雌雄观在傍。 
　　吏人黑白不可辨，欲辨黑白视在氓。 
　　君心好恶不可识，欲识好恶察在肠。 
　　勿言匆言言抵罪，好但为尽手中觞。 
　　李姐曰：“妾初以为君自是翮翮佳公子，闻此曲则识堂堂好丈夫。人诚不可以容取。”即赋短韵曰： 
　　请见拔山力，泣别虞美人。 
　　好勇必好色，有德必有邻。 
　　棠娘使李姐弹筝，自歌懊憹曲曰： 
　　昨日花枝带雨重，今日花枝依风轻。 
　　花枝虽同风雨异，何人解道此中情。 
　　本期金兰结俦匹，岂料无媒误终生。 
　　兹身若有同心者，瞿塘大行踏如平。 
　　兹时若有倡和者，饥虎当道不惮行。 
　　翠黛白发何所告，懊憹空作苦吟声。 
　　歌调悲壮，音声凄惋。不觉鼻酸涕零，四座萧然无言。棠娘曰：“宾得无罢乎？宜备枕席。”侍儿即收壶觞，周屏风。设七宝床，桃核簟，珊瑚枕，绣鸳被。床前脚炉安鼎，煎香汤，案上玉盂盛姜橘盐簏之类。金荷檠然，明炬大如臂。女童皆退。仲琏见屏上有诗曰： 
　　云母屏风画彩云，织锦缕带结罗裙。 
　　微身去就如相问，一点丹心倾向君。 
　　仲琏灭烛就枕，忡忡不能暝。二女容姿在目，言语存耳，欲忘不能。自忆平生铁肝，为二女磨磷欤。乃自励作诗曰： 
　　洛水赋成悲宓妃，白头吟歇惜文君。 
　　陈王犯礼相如薄，空有辞章势未分。 
　　时闻隔壁低声歌艳词，听之则棠娘声。其词曰： 
　　妾本良家子，家近金陵市。 
　　十三学女红，纴织无不通。 
　　十五撰梨园，谢病不入门。 
　　十七始见君，中情羞不言。 
　　十九期结发，君时从远伐。 
　　折柳伤流年，送雁望胡天。 
　　羡他邻舍娘，怀儿在姑傍。 
　　仲琏呻吟反侧，眼如鱼。比及二更，有人秉烛排户而入，即李姐与棠娘也。棠娘靠案不进，李姐直就床，推仲琏曰：“幽僻之境，知君之不堪寂寞。愿拂枕席，奉一宵之欢。”仲琏敛襟，俛首曰：“仆闻之，礼男女岁不六旬不同居。仆虽无鲁人之见，岂不学颜叔之嫌哉。敢辞。”李姐举手褫被曰：“君已以单阳处群阴中，虽不媾情合肌，无乃为不犯礼欤？何以五十步笑百步之为。”顾谓棠娘曰：“乐只君子，以为汝福。”棠低头含羞不克进。李姐放言曰：“痴儿。春宵不俟人，迟回那为。已入昆岗，岂应空手而返乎？芳华先着鞭耳。”乃脱衣。唐突入仲琏之怀。翼张两膝，正见题毛卷缩类狮茸，毛下鼻棱微下压，水道口似括白绉囊，两肉翼间犹叠红绡，渐洳及谷道。举体如束素，香气逼人。 
　　于是仲琏春情猛发，不能自禁。欲火上燃大宅，胸下跃跃乎如履危。龙阳勃起，如早苗得两。半露首于裈外。李姐亦双手却去仲琏裈，则龙体全见，头如紫玉。李姐舒手捉之，正当池面。仲琏以腰推送之，一下而全没。李姐回腕持仲琏颈，以口鼻擦辅颊。仲琏复从而抱之，两身箍束如一。仲琏欲动敌，持重不操战，龙头卓卓于池底。李姐殊闷闷，快不至于美，彻不至于感。频【上欲下虫】肚腹曰：“君奚不角技，徒隔履搔痒之为，将使妾恼杀欤？”仲琏曰：“虽有志气，不如俟时。”乃曳腰为鼓荡全炉之势，腹肚如鞴囊。李姐两脚交锁，目暝肉颤，边曰：“天下宁有此事乎，无地于置身。”仲琏曰：“不知吾亦命在何许矣。”玉囊濯濯于谷道，波澜随势溢出，似龙车轮水。交锋数十合，胜负未决。棠姐傍视不克忍，屈躯绹脚，口角沬出。唱一曲曰： 
　　斑妃纨扇怜明月，齐女柏舟叹中河。 
　　枉以欢娱付人手，背窗何者独悲歌。 
　　李姐闻之，放解净污，起谓棠娘曰：“斯儿无赖，唱而不和，导而不趋，任罪于人何云。”强裸之，抱上于床。即歌曰： 
　　望为山上石，恨为打头风。 
　　男子真何物，果是可怜虫。 
　　仲琏亦和曰： 
　　照镜花为面，脱衣玉作肩。 
　　抱持着膝上，何处不可怜。 
　　棠娘不言，两手蔽面，交股屈膝侧卧。仲琏就排其膝，则不复固持。翻腹向仲琏，肌肤如红玉，股间一破缝处，涌泉流膏。仲琏剑锋再锐，犹新经历者。脉络漫理，棠娘徐拇试其锋。清泪滴滴如铅水。仲琏以身横楔于股间，锋拟隙。恐新交致痛楚，徐徐拽刺，以宝驨解结之势。然其泛膏滑泽，不复碍梗。遂以弯刀割肉之势划入，则刀汨及镡。双手相枕，挽颊明舌舐。肚下毛茸相紊，锋气煦煦如伏卵。棠娘脐下似汤谷，一前一绥，以耍愉快。棠娘力以气连下，提举吸忍。 
　　仲琏曰：“民亦劳止。讫可少息。”棠娘微笑曰：“永锡尔类。”乃把罗巾拭污染。及仲琏之下体，仲琏于是蜕身而出。正见门户两扇如紫绡，白肉臃肿欲吐，蠕蠕乎似蚌胎剖珠，觉娇容胜于面。仲琏转棠娘，自后持之。背当腹，臀承腰，腿向膝。再以麟角插入空中，用仙鹤啄玉之势，急疾攻击。角端直犯神窟，则室内胞胀，如咽如喋。角势增劲利，来去奋迅。棠娘气息欲绝，足指搐然。摇身如尺蠖，反手抓仲琏之腰曰：“已矣。生无聊。”仲琏曰：“奚为。”棠娘曰：“佛地天堂不在他焉。”呻吟唏嘘，若狂若病。童心之未消，比李姐则更有一段可怜。仲琏亦快美盈满，从腋扪乳曰：“仆今死于娘子之手，犹如生时也已。”李姐自傍掣棠娘之手，分解之曰：“银英，汝殆楚公子，借而不还，独擅美于当场。”棠娘仰见赪尔，被衣侧避。少有望色，然不酬一言。李姐直蹲仲琏腹上，以器触玉茎，如乳峨寻隙。妳房圆圆，类石榴见霜。仲琏复以茎上拟，矗似建牙，直纵器中，犹承凿之柱。反身上撑，弯若虹梁。 
　　李姐以大骨推压仲琏肚下，为就地饮泉之势，极力榨束。则室内肉珠累累坟起，如榴子之状，蚁聚攻阳物。阳物送导以腮载内关，龟首上连，啄宫门。子窍开通，水脉津津，下垂于四边，皎如冰筋。仲琏感快彻骨，不知我神入彼身，彼身换我体。李姐亦切美痛快，兹之极至。首枕仲琏之颊，目不能开，口不能言。骨弱筋缓，四肢不收。鼻息嘘嘘，如涸鱼叱咮。仲琏茎口送出醇尽，直射宫口，若喷筒注水。床辨摇摇戛戛。髻解发迤，金钗玉珰纷落于下，云鬓撩乱如漂藻。时忽有山鹃叫过屋上，声如裂竹，溪响林应。 
　　仲琏于是愕然惊觉，已失二女之所在。帐屏几床之类，无一所见。身上衣服如故。在两树间，凭石而坐。仲琏恍惚如被掠夺者，乃定目四瞻，月落鸦啼，天色渐曙。仰见两树，一是素李，花如积雪。一是海红，英如升霞。祇知其芳华者李树之精，锦英者海棠之精也。心志怳怳不稳，疑吾为物魅乎？物为吾厌乎？偶有微风至，树枝垂拂，若扯若驻。仲琏怅然彷徨，题诗去。其诗曰： 
　　梦逢仙女宿瑶台，觉处烟霞望不回。 
　　万事人间总如此，天台那用悔归来。
www.xiabook.com

下书网 手机端免费下载txt http://m.xiabook.com ，最有文艺气息的文学网站，我们提供给您的小说不求最多，但求最经典最完整