《梁公九谏》查看《梁公九谏》书评和最新更新以及相关书籍推荐请到《梁公九谏》专题网址http://www.xiabook.com/gudai/10278/ 




序


　　唐中宗皇帝，姓李，讳哲，高宗皇帝之子，母曰则天顺圣皇后，姓武氏。先是高宗在位岁久，多苦风疾，不能视朝，百司奏事，皆委则天详决。则天素多计智，兼涉文史，自此内辅国政，威势与帝无异。当时称二圣。高宗崩，中宗即位，未及一月，为裴炎所僭，废为庐陵王，贬均州。明年又徒房州。则天女主冠冕，法服临御，以治天下，改唐称周二十年。于是悉封诸武为王，杀唐之子孙殆尽，坚欲传位与侄武三思。当时之时，诸武之势焰如烈火，李唐之族冷如寒灰，何心不随？何力可回？且中宗岂有复返者乎？且不死为幸尔！赖我梁公贞社稷之臣，舍死不顾，直言极谏，屡以母子性天之道为言，使则天感悟，遂遣使往房州召还，立为皇太子。故中宗得复帝位，而唐祚不移者，皆梁公之力也。
　　昔吕温颂曰：
　　取日虞渊，洗光咸池，潜授五龙，夹日以飞。
　　忠心与日月同明，本传与天地同其久然。而世有《梁公九谏》词者，即赵歧所谓外堂也。传述既久，旧本多谬，与本传互有同异，观者不能无憾。今三复参考，订其讹而补其阙，不愆不忘，率由旧章，倘博古君子别求明本而正诸，不亦宜乎！
www、mdwenxue.com。下 书网



第一谏


　　则天皇帝临御，废东宫太子为庐陵王，遂贬房州千里，却立武三思为储君。一日会朝，问：“诸卿等意是如何？”诸大臣尽皆拜舞谢敕，山呼万岁，皆称：“贺得人矣！”惟有宰相狄公不拜。则天问狄相曰：“策立武三思之事，诸大臣尽皆拜舞谢敕，惟有卿不拜，朕想，卿必有异议。纵有异议，岂胜得殿前八十二员大臣？”狄相奏曰：“不然。若得殿前八十二员大臣比并，事当不可。观这八十二员大臣见解，似鹤鸠抱卵，岂知鸾凤之志；蝼蚁攻土，岂知晦朔之朝？磨砖作镜，焉可鉴容；铅锡为刀，岂堪琢玉？狐狸似犬，愚者养之；苦蒌似瓜，愚者食之。臣观诸臣，何以异于此？”则天问曰：“问卿策立之事，卿如何将此比并诸大臣？”狄相奏曰：“且如紫微之殿，不是陛下所居之殿。陛下是武家宗祖，唐家国后。缘太子年幼，权请陛下主国，太子长成，社稷合归唐家枝叶。今诸大臣，未有一人劝陛下以母而立子，却贺陛下以姑而立侄，是大臣所见不明，陛下所用非贤，故以此事比并诸大臣。据愚臣见解，能斩武三思，仰祭奉天干陵大帝。东宫之位，合立庐陵王为储君；若立武三思，终当不得。”




第二谏


　　又一日，则天受朝。狄相奏曰：“太子何罪，远贬房州千里，图立姑之位？臣上观干象，且无异主之文；中察人心，未厌唐家之德。”则天谓狄相曰：“卿是一个人，争知天下人心？”狄相奏曰：“昔陛下在长安之日，有北方单于寇扰唐邑。缘何先帝存日，不与交战？彼时兵寡，故不与敌。遂将两库金帛，命梁王武三思招召，要军千万，与单于战，前后十余月，招召人数，不满千百。及庐陵王代之，不经旬日，计兵千万。单于探得，不战自退。以愚臣见解，度量天下人心，未厌唐家之意。东宫之位，合立庐陵王为储君，武三思终当不得。”
www.xiabook.comwww.ｌzuoＷeＮ．ＣＯＭ



第三谏


　　又一日，则天问狄相曰：“卿云：『上观干象，且无异主之文。』朕自为君以来，有什么圣明？有什么无道？”狄相奏曰：“陛下为君以来，圣明似不少，无道亦绝多。陛下在长安之日，有龙凤来仪，麒麟来现。岱州进表，有八百里地方麦麸金。长安元年十二月上旬，花发。驾幸东都，有凤现。回纥进五色龟，日南进二角犀，藕州进鳄兽，西方佛足现。光宅二年，洛河泛涨，漂出一石函，函内有铁札，篆书金字云：『武后登万万年。』”则天问曰：“上观干象，且无异主之文，惟复是朕登万万年，惟复是武家子孙登万万年？”狄相奏曰：“臣闻古人有言：『有闻必先，有兆必应。』天地现相，阴阳泄机，在乎人自应之耳。愚臣不敏，试论年代应万万之数，陛下为判。陛下在长安之日，改元嗣圣元年，又改垂拱元年，又改□□元年，又改永昌元年，又改天授元年，又改如意元年，又改长寿元年，又改光宅元年，又改延载元年。东都有五凤现，又改五凤元年，又改万岁通天元年，又改神功元年，又改圣历元年，又改久视元年。西方佛足现，又改大足元年，又改万岁登封元年，又改长安元年。以愚臣见解，陛下即位以来，改元之中有两个万岁元年，暗合万万年之数足矣。定东宫之位，非庐陵王不可；立武三思，的然不得。”
wwＷ．lzuｏwen.com



第四谏


　　则天问狄曰：“卿云朕自为君以来，圣明亦不少，前言亦备矣，无道亦绝多，试与朕说之。”狄相奏曰：“太子何罪？远贬房州千里，拟立武三思为储君。陛下是女主，争断得三从五逆？”则天问曰：“何名三从五逆？” 狄相奏曰：“三从者：在家从父，出嫁从夫，夫殃从子。五逆者：在家不从父，出嫁不从夫，夫殃不从子，是三逆；陛下亲儿，远贬房州，是四逆；立侄为储君，是五逆。愚臣直奏，轻触龙颜。东宫之位，非庐陵王不可；立武三思，终当不得。”
www.xiabook.com下 ?^书? 网



第五谏


　　则天闻狄相所奏，即命武士撮出，放大臣散。遂凭玉案略睡。少时，乃得一梦，见湘轮水上流，车向壁上行，忽然惊觉。次日受朝，问门下侍郎张易之：“朕昨日略凭玉案，略睡少时，忽得一梦，见湘轮水上流，车向壁上行，此梦如何？”张易之曰：“助陛下好梦。轮者，周流不息，干道也，上应乎天，为陛下治世之象；水者，阴道也，是陛下之命。上流者，大吉之兆，永保千秋；又梦车向壁上行，缘陛下圣朝盖代，四夷来降，八表来朝，天下贡献至多。道路隘窄，感这车向避上行。”则天大悦，颜动龙颜，赐易之珠金重宝，诸臣山呼万岁。惟有狄相不拜。则天乃问狄相曰：“卿何不拜？朕所梦家私事，莫不见否？”狄相奏曰：“臣只见陛下邦国事，不见陛下家私事。陛下所梦，湘轮水上流，车向壁上行，张易之园梦云轮是陛下身，水是陛下命，乃曲媚取容，苟图金宝。臣圆此梦，于国不祥。夫水者，阴道也。水望低流，本性也。车同轨，公道也。今水不望下而望上流，是阴气上盛而逆其天也；车向壁上行，是无道也。陛下亲儿远贬房州，拟立武三思为储君，此实为无道也。东宫之位，非庐陵王不可；立武三思，决然不得。”
www.xiabook.com   http://www.xiaboＯk.com



第六谏


　　则天睡至三更，又得一梦。梦与大罗天女对手着棋，局中有子，旋被打将，频输天女，忽然惊觉。来日受朝，问诸大臣：“其梦如何？”狄相奏曰：“臣圆此梦，于国不祥。陛下梦与大罗天女对手着棋，局中有子，旋被打将，频输天女，盖谓局中有子，不得其位，旋被打将，失其所主。今太子庐陵王贬房州千里，是谓局中有子，不得其位，遂感此梦。臣愿东宫之位，速立庐陵王为储君；若立武三思，终当不得。”




第七谏


　　则天不豫，狄相入阁门问疾。则天曰：“我梦鹦鹉双翅折，其梦如何？”狄相奏曰：“武者，陛下之姓，相王、庐陵王乃陛下之双翅也。今皆远贬，遂感此梦。”时武三思在傍，怒发赤色。则天令武士撮出朝门。乃问侍臣曰：“狄相与卿等意何如？”张易之奏曰：“狄相家贫，若多赐金宝，便可策立武三思为储君。”则天遂赏色罗十车、珠金两床、御衣百箱，排于殿前，令武士召狄相入朝。则天曰：“为子逆父，为臣逆君，祗缘策立之事，卿每偏执，苦谏于朕，朕甚耻之。卿若不改见前解，只这殿前，是卿死处；若改见前解，取此赏物。”狄相奏曰：“不然。忆昔太宗大帝在日，经纶四海，勇灭大隋，收王世充，戮窦建德，八十二处草贼，鞍不离马背，甲不离将身，亲冒矢石，以定天下，皆为后世子孙，可不为李家枝叶？臣意宏道元命先帝临崩之夜，以爱子托陛下，以社稷嘱付大臣，臣今受此赏物，却立外姓，是臣卖却唐家社稷。臣往九泉之下，无面可见高宗大帝。臣惟守直而死，不可邪佞而生。东宫之位，合立庐陵王为储君；若立武三思，的然不当。”
www．Ｌｚｕｏｗｅｎ．ｃｏｍ下…… 书 ……网



第八谏


　　则天令武士于殿前置油锅，宣狄相入朝。则天问狄相曰：“若改见前解，则与卿长保富贵；若不改见前解，这殿前油锅是卿死处。”狄相奏曰：“臣当年迈，佐陛下邦国不得，策立之事，便合依从，不合违赦。据臣罪愆，合当万死。容臣征古，死亦不迟。”则天曰：“征古之事，如何？”狄相奏曰：“征古者，以太子天下根本，本以摇而天下皆动。陛下以一心之欲，轻天下之动哉！且姑之与侄孰近？子之与母更亲。宁学寒蝉洁饥，不学螳螂戏饱；乍立庐陵王而死，不立武三思而生。陛下长如今日，则万事绝言。若也万岁之后，将武三思为储君，只将武家宗祖，于太庙享祭，自古宗庙，无祔姑之礼，陛下有何干预？若立庐陵王为储君，陛下万岁之后，四时祭奠无亏。如此，姑之与侄孰近？子之与母孰亲？东宫之位，合庐陵王为储君；立武三思，终当不得。”复前奏曰：“臣既不得策立太子，即以死报先帝。复愿陛下以老臣之言熟思之，以万世无疆之计。”言讫，褰衣大步欲跳入油锅，则天连声叫武士执其裾，曰：“朕从今日起，依卿所奏。”
www.xiabook.com



第九谏


　　则天因此感悟，遂遣中使往房州，密召庐陵王为嗣。庐陵王引咎韬晦，久处房陵，胜得民情，举留不放。遂佯为放鹰，队仗出城。至于南山，矫衣而入，坐于中宫，外人无有知者。又遣黄门，宣狄相入朝，赐坐于帘外。则天谓曰：“我欲立武三思，群臣无有异议者。唯卿不从，几欲致卿于死地。前日见卿所奏，朕心豁然，方见利害。已依卿所奏，遣使已召庐陵，现到中宫，与卿相见。”命左右褰帘，命庐陵王拜公。公见太子，谓二十余年不见太子动静，虽杀身成仁，不审大位果能正否？及见太子，呜咽流涕，殒绝于地。则天命左右起之，以手拊公背曰：“岂朕之臣，乃社稷之臣也。”已而顾谓太子曰：“今日国老与汝作天子。”狄相奏曰：“未可。陛下当年贬太子往房州，天下人知。今太子归朝，宰相尚有不知者，还宫无仪，知是谁立？”则天曰：“据国老所见，如何得立？”狄相奏曰：“伏请太子往龙门，望降召发亲王宗正，相率百官，备礼以迎，便可策立。”则天曰：“依卿所奏。”庐陵王因狄相，策立为唐家第四帝，后庙号中宗。
   http://www.xiabook．com下*书+网



跋


　　《梁公九谏》一卷，赐书楼藏旧钞本，此载诸读书敏求记中者也。今此本有赐书楼图记，字迹又旧，则其为述古堂物无疑。赐书楼未知谁氏，余所藏张无崖集，宋阙钞补者。每叶板心皆刻赐书楼所钞，字迹审是明人书，未知即此家否？此本卷中首叶有辨之印。此姑余山人沈与文也。尾叶有一印，其文曰“姑苏吴岫家藏”，此吴方山也。皆吾郡中人。二人皆明嘉靖时人，皆藏书家，则此书之珍重由来已久。偶为他邑所得，而仍归郡中。物之流传，固自有异，然更得也。是翁一番记述。不愈足引重乎！
　　嘉庆癸亥三月朔，黄丕烈书。
　　题书纪事诗，久绝响矣。即欲为三益联吟之续，而良友弗聚，异书不来，意兴殊索然也。闲窗检点旧藏，出此《梁公九谏》一卷，仍用旧例，独吟新诗，亦聊为破寂之助云尔：
　　九谏词犹在，文章振李唐。
　　安危资柱石，举废得津梁。
　　气挟雷霆厉，心争日月光。
　　名臣传表奏，应比赐书藏。
　　荛翁
 xiabook。com

下书网 手机端免费下载txt http://m.xiabook.com ，最有文艺气息的文学网站，我们提供给您的小说不求最多，但求最经典最完整