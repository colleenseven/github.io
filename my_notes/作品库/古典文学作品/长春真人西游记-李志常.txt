《长春真人西游记》查看《长春真人西游记》书评和最新更新以及相关书籍推荐请到《长春真人西游记》专题网址http://www.xiabook.com/gudai/10247/ 




前言


　　前 言
　　一
　　《长春真人西游记》引起学术界的广泛重视是近二百年来的事，尽管它的成书是在1228年。这部书写成之后，流传并不广。直到1795年（清乾隆六十年），它才被著名学者钱大听从苏州元妙观《正统道藏》[1]中发现并借抄出来，逐渐为人所知。当时与钱大昕同行的著名学者段玉裁这样写道：“忆昔与竹汀（钱大昕）游元妙观，阅《道藏》，竹汀借此抄讫。”[2]这之后，大学者阮元抄录一部献给清朝皇室。道光年间，著名学者徐松和程同文等曾对书中的地理、名物加以考订[3]。本书较早的刊本是山西灵石杨尚文编辑的《连筠簃丛书》本[4]。后世涉及边疆史地的丛书多收入此书，如《皇朝藩属舆地丛书》[5]、《四部备要·史部·杂史》[6]、《丛书集成初编·史地类》[7]等等。本世纪以来，随着西北舆地之学和蒙元史的兴起，有越来越多的学者开始研究这部行记，如丁谦撰《〈长春真人西游记〉地理考证》[8]，沈垚撰《西游记金山以东释》[9]，王国维作《〈长春真人西游记〉校注》[10]、王汝棠写《〈长春真人西游记〉地理笺释》[11]等，对此书进行了大量的注释和考证。张星烺编《中西交通史料汇编》也收录此书并做了考释[12]。近三十年来，随着研究的深入，又涌现出一些新的成果，如著名地理学家陈正祥博士的《〈长春真人西游记〉选注》[13]、杨建新主编的《古西行记选注》[14]、纪流的《成吉思汗封赏长春真人之谜》[15]等。
　　本书发现不久，就有外国学者将其翻译出版。最早的是俄国东正教北京传教团教士帕拉丢斯（arch．palladius，俄文名为p．i．kafarov）的俄文译本[16]，1867年法国人鲍狄埃（m．pauthier）根据《海国图志》的节要本将其译为法文。1910年俄国人薄乃德（emilii 
　　bretschneider）把汉文本译成英文，收入他的专著《中世纪研究》中[17]。1931年英国著名汉学家威礼（arthur 
　　waley）重新将此书英译出版，题为《一个道士的行记：在成吉思汗召唤下长春真人从中国到兴都库什山的旅程》[18]。在日本则有岩村忍的日译本[19]。
　　那么，《长春真人西游记》究竟是一部怎样的著作呢，它何以能引起如此广泛的关注呢?
　　这部书讲述的是金元之际道教全真派教长丘处机（1148－1227）受蒙古帝国皇帝成吉思汗的邀请，从黄海之滨到中亚大雪山（今阿富汗兴都库什山）传授长生之术的经历。
　　丘处机，字通密，自号长春子，1148年生于山东登州栖霞县滨都里。在他很小的时候，父母双亡，由亲戚抚养他长大。1166年，他十九岁，到宁海昆嵛山（在今山东牟平东南）出家，用大约一年的时间在岩洞中自我修行。后来他听说全真道的创立人王重阳（1112—1170）正在宁海，于是便拜王重阳为师。王重阳接纳了他，给他起了名和字[20]。他追随王重阳之初主要做一些文书性质的工作，这就促使他不断提高自己的文化素养。他有着惊人的记忆力，悟性也很高，很快学会了作诗，并以此作为传达教法的重要手段。在王重阳的教导下，丘处机和他的三个师兄马钰、谭处端、王处一等在昆嵛山、登州等地修行了两年。1168年在那里建立了道教组织。1169年，王重阳带领他的信徒回到宁海，然后去莱州和汴梁。在去汴梁的路上，五十八岁的王重阳病死，马钰成为全真教的领袖。王重阳的遗体被运回他的家乡陕西终南县刘蒋村安葬。丘处机等四位弟子也因此来到陕西。他们为王重阳举哀一直到1174年。此后这几位王重阳的大弟子分头到各地传法。丘处机则启程到更西的地方，在磻溪（今陕西宝鸡县境内）隐居了十二年，人称蓑衣先生。1180年他三十二岁。迁居龙门山（在今陕西陇县西北）继续修道，成为全真教龙门派的创始人。严格的清教徒般的苦修生活，使他的声望日益提高。
　　与此同时，马钰在陕西中部、山东莱州等地的传教活动也获得了很大成功。1183年马钰去世，谭处端（1123－1185）、王处一（1142－1217）相继成为教主。在王处一的领导下，全真教的力量不断壮大，其信徒从社会低层一直到金朝皇室。1187年王处一被金世宗请到中都传授长生之术并做占醮、祷告等活动。从这一年开始，全真教得到金朝政府的大力支持，在各处建立道观，高层道士得到加封。
　　1186年，三十八岁的丘处机宣布自己修道成功，从龙门山移居终南山王重阳故里。1188年金世宗邀请他到中都主持万春节大醮。他在中都住了几个月之后重返终南山。1191年四十四岁的丘处机从终南山东归栖霞县太虚观。除了1211年应金朝卫绍王的邀请到过一次中都以外，丘处机在栖霞一住二十七年。在这期间，山东地区成为金、南宋、蒙古、山东地方军阀[21]的交兵之地，几股政治力量此消彼涨，局势错综复杂。长期的战争给人民的生产、生活造成了极大的破坏，人们不得不寻找新的现实依靠和心灵寄托。就在这种形势下，全真教在山东、河北、山西等地有了巨大发展。
　　1216年丘处机拒绝了金朝的邀请。1217年王处一死去，丘处机成为全真教的教主。1218年他由栖霞县太虚观转到莱州昊天观居住。这一年南宋的将领邀请丘处机去讲道，丘处机也回绝了。
　　大约在1218年前后，通过近侍刘仲禄和耶律楚材的介绍，蒙古帝国皇帝成吉思汗得知丘处机是神仙般的人物。刘仲禄曾向成吉思汗吹嘘说，丘处机行年三百余岁，有保养长生之术。年近花甲的成吉思汗，这时已经感到精力日衰，老之将至。听到这个消息，很快于1219年派遣刘仲禄携带他的诏书，率二十名蒙古骑兵去邀请丘处机来汗庭传道。当时成吉思汗正统兵驻扎在也儿的石河流域（今新疆额尔齐斯河），准备攻打中亚花剌子模国。刘仲禄一行用了六个多月的时间才来到莱州昊天观。丘处机欣然接受了成吉思汗的诏请，率领弟子赵道坚、尹志平、夏志诚、王志明、张志素、宋道安、孙志坚、宋德方、于志可、鞠志圆、李志常、张志远、綦志清、杨志静、郑志修、孟志稳、何志清、潘德冲等十八人，行程万余里，于1221年在阿富汗境内兴都库什山西北坡的八鲁湾行宫谒见了成吉思汗。
　　成吉思汗万里迢迢诏请丘处机是为了求长生之术，因此丘处机刚一入见，成吉思汗就忙着问：“真人远来，有何长生之药以资朕乎？”丘处机如实回答说：“有卫生之道，而无长生之药。”[22]这个回答很令成吉思汗失望，但同时丘处机的诚实坦率也深得成吉思汗的赞许。成吉思汗曾三次请丘处机讲授卫生之道，不称其名，惟曰“神仙”[23]。在丘处机告别回汉地时还赐以玺书，免除各地道人的差发负担。
　　丘处机西行的路线大致是：从山东登州（今山东蓬莱）出发至燕京（今北京），出居庸关，北上至克鲁伦河畔。由此折向西行至镇海城（在今蒙古人民共和国哈腊乌斯及哈腊湖南岸）。再向西南过阿尔泰山，越准噶尔盆地至赛里木湖东岸。南下穿经中亚到达兴都库什山西北坡之八鲁湾。东归时，丘处机一行至阿力麻里（今新疆霍城县境内）后，直向东至昌八剌（今新疆昌吉），经由别失八里（今新疆吉木萨尔附近）东面北上，过乌伦古河重归镇海城。此后，向东南直奔丰州（今内蒙古呼和浩特附近），过云中（今山西大同），至宣德（今河北宣化），居朝元观。1224年春，丘处机与其弟子们同回燕京，居太极宫（今北京白云观），受命掌管天下道教。1227年去世，享年八十岁。
　　丘处机死后，其弟子李志常编纂《长春真人西游记》，记述了这段不平凡的旅程。全书共二卷，上卷写丘处机一行西行来到兴都库什山西北坡的成吉思汗行宫觐见，然后回到中亚名城撒马尔罕（今乌兹别克斯坦首都撒马尔干），在那里等候正式讲道。下卷记载丘处机讲道的经过、东归的行程，对沿途居民生活习俗有很多详细的记叙。当时的文士孙锡为《长春真人西游记》作序说：“门人李志常，从行者也，掇其所历而为之记。凡山川道里之险易，水土风气之差殊，与夫衣服饮食百果草木禽虫之别，粲然靡不毕载，目之曰西游。”
　　李志常（1193—1256年），字浩然，号真常子，道号通玄大师，1193年生，观城（今河南范县）人。他少年时受过良好的儒家教育，有较高的文化素养。1218年人道拜丘处机为师，得到丘处机的赏识。1220年西行传法，李志常是十八位随行弟子中的一员。书中的很多描述都是他的亲身见闻，读来令人有身临其境之感。王国维称赞他“文采斐然。其为是记，文约事尽。求之外典，惟释家《慈恩传》[24]可与抗衡。三洞[25]之中，未当有是作也”。这一评价是相当公允的。
　　长春真人去世后，门人宋道安、尹志平（1169—1251年）先后为道教全真派的教长。元太宗十年（1238年），尹志平七十岁。推举李志常继任。元宪宗即位后，任命李志常管理道教事务。后由于纵容道士毀坏佛像、占据寺庙、刊行《老子化胡经》、称佛为道教弟子等事，引起佛教徒的强烈抗议。1255年在宪宗蒙哥面前进行的佛、道辩论中，李志常败北，于次年愤恚而卒[26]。终年六十三岁，前后共主持全真教事务凡二十一年。
　　二
　　此次刊行《长春真人西游记》，我们选用的底本为目前所能见到的最原始的祖本《正统道藏》本[27]，与王国维本、纪流本、《古西行记选注》本不同之处，若不说明，均以《正统道藏》本为准。
　　原文中有几处是李志常的双行小字夹注，本书把这些内容放人圆括号中来表示，字体为五号仿宋。
　　为了使读者有一个比较清楚的历史感和空间感，我们重点注释书中的人名、地名、名物制度和历史事件。文中的普通字词一般不做注释，但对于某些比较生僻的词语，特别是宗教词汇，我们也酌情注出。本书的注释参考了上文提到的诸位学者的研究成果，特别是王国维的《〈长春真人西游记〉校注》、陈正祥的《〈长春真人西游记〉选注）、杨建新主编《古西行记选注》、纪流的《成吉思汗封赏长春真人之谜》等。由于注释颇多，我们不一一俱引每条注释的出处。但各家意见歧异或难成定论之处则分别加以注明。注释中，我们将王国维校注本简称“王本”，陈正祥选注本简称“陈本”[28]，杨建新主编《古西行记选注》本称“《选注》本”、纪流《成吉思汗封赏长春真人之谜》称“纪本”。本书对普通语词的注释主要参考《辞源》[29]、《辞海》[30]、《汉语大字典》[31]、《汉语大词典》[32]、《中国大百科全书》[33]、《中国历史大辞典》[34]等，恕不一一注明出处。
　　为尽量保持此书的原有风格，在古籍白话的过程中，我们尽量直译，一般不做改写和增饰。凡是在注释中已经详细加以说明的地名、人名等专有名词，在白话中仍使用原词。
　　对原书的序言和附录不做翻译，只加较详细的注释。
　　“诗无达诂”，翻译成白话就更难。与其强译，不如留给读者去自己体会诗中微妙的内涵。书中的诗歌、颂辞、偈子等，除加必要的注释外，一概保留原貌。
　　为了方便读者，本书收入了几篇附录。
　　本书作者李志常的传记资料《玄门掌教大宗师真常真人道行碑铭》。
　　本书主要人物丘处机和成吉思汗的传记资料：《元史·释老传·丘处机》、《元史·太祖本纪》的有关部分。
　　元人陶宗仪《南村辍耕录》卷十《丘真人》，收入了成吉思汗邀请丘处机的诏书和丘处机上奏成吉思汗的奏文。
　　大蒙古国重臣耶律楚材编录的《玄风庆会录》，比较详细地记录了丘处机向成吉思汗讲道的内容。
　　我们注释并白话此书的目的是为了给普通的读者提供一个便于阅读的古行记读本。这样一部广泛涉及十三世纪中国北方与中亚地区历史地理、宗教信仰、风土人情的游记杰作，不应该只是学者书房的插架之物，也应是草原行旅背囊中的旅行指南。我们可以沿着长春真人的足迹去体会人类历史的沧桑和大自然神秘的永恒，可以在北地或西域的山水丛林里、驿路古城边，在驼马长队的铃声中感受当年西行者的忧伤、痛苦、惊异与欢欣。
　　由于笔者临时的访学计划，本书的译注工作是在相当仓促中完成的。错谬之处，敬请读者批评指正。
　　党宝海
　　2000年11月3日
　　[1] 
　　明成祖即位（1403年）之初，敕道教第四十三代天师张宇初编修道藏。永乐八年，张宇初去世，诏令四十四代天师张宇清继续主持编修。直到正统九年（1444年），始行刊板，次年刊板事竣，名曰（正统道藏），共5305卷，480函，按三洞、四辅、十二类分类，仍以（千字文）为函目，白天字至英字，每函各为若干卷。每卷为一册。所收道书，已重行分卷，原有道书短卷，则数卷并为一卷。系梵夹本。
　　[2] 
　　该文与钱大昕的跋文均收入王国维《蒙古史料校注》本《长春真人西游记·附录》，清华学校研究院1926年排印本，比较常见的是《王国维遗书》本，上海书店1983年版。文章篇幅很短，读者可以参看。
　　[3] 参阅上引王国维《蒙古史料校注》本《长春真人西游记·附录》。
　　[4] 道光二十八年（1848年）刊本．
　　[5] 光绪二十九年（1903年）金匮浦氏静寄东轩石印本。
　　[6] 中华书局1936年版。
　　[7] 商务印书馆1937年版。
　　[8] 民国四年（1915年）《浙江图书馆丛书》（即《蓬莱轩地理学丛书》）本。
　　[9] 上引《皇朝藩属舆地丛书》。
　　[10] 
　　此书有多种版本，最早为《蒙古史料校注》本（1926年清华学校研究院排印本），后又收入《海宁王忠悫公遗书》（1927年海宁王氏排印石印本）、《海宁王静安遗书》（1940年商务印书馆长沙石印本），比较通行的是《王国维遗书》本（上海书店：1983年版）。
　　[11] 《国学丛刊》第4、5、7期，1942－1943年。
　　[12] 北平：辅仁大学1930年排印本。通行的是中华书局本1979年版，第五册，第70－156页。
　　[13] 《中国游记选注》第一集，第三篇，商务印书馆香港分馆，1979年7月版。
　　[14] 宁夏人民出版社1987年版。
　　[15] 中国旅游出版社1988年版。
　　[16] 见si yu czi, ili opisanie putesestviya na zapad, trudy 
　　clenov rossilskoi dukhovnoi missii v pekine, 4, 1866, 259-434. 
　　（为排印方便，此处俄文用拉丁字母转写）
　　[17] medieval researches from eastern asiatic sources，vol. i, 
　　london, 1910, pp. 35-108.
　　[18] the travels of an alchemist, the journey of the taoist 
　　chang from china to the hindukush at the summons of chingiz 
　　khan, london, 1931. 
　　[19] 《长春真人西游记》，东京，1948,，
　　[20] 在此之前人们只是称呼他“丘哥”。
　　[21] 主要是指杨安儿、李全领导的红袄军。
　　[22] 《长春真人西游记》卷上。
　　[23] 《元史》卷二百二《丘处机传》。
　　[24] 
　　即《大唐大慈恩寺三藏法师传》，亦称《大慈恩寺三藏法师传》、《三藏法师传》、《慈恩传》等，共10卷。唐慧立本、彦悰笺，记玄奘生平事迹。因玄奘长期居住大慈恩寺，时人尊之为慈恩寺三藏法师。前5卷记玄奘出家及到印度求法经过，大致依据《大唐西域记》；后5卷记回国后译经情况，叙述受到太宗、高宗的礼遇和社会的尊崇等，尤以所上表启为最多。其所记古代西域、印度及唐初以长安为中心的文化宗教情况，是极为宝贵的历史资料。此传古代有回鹘文译本。近现代以来，先后有法语、英语和日语译本等行世。
　　[25] 道教经典分洞真、洞玄、洞神三部，合称“三洞”。这里代指各种道家经典。
　　[26] 
　　关于佛道辩论的详细情况只留下了佛教人士的有关记载，著名学者王国维、陈垣对此次辩论中道家失败的情况多有质疑，参看王国维《〈长春真人西游记〉校注·序》；陈垣《南宋初河北新道教考》。1941年辅仁大学排印本，第47－49页。
　　[27] 
　　《正统道藏》经板传至清代，日有缺损。光绪二十六年（1900），八国联军入侵北京，遂全部被毁。明清两代，颁赐各宫观的道藏虽多，但屡经兵燹。存者甚少。1923年至1926年，商务印书馆以涵芬楼名义，据北京白云观所藏正、续道藏影印，缩改为石印六开小本。每梵本二页并为一页，凡1120册。本书所用的《正统道藏》是台北艺文印书馆1977年影印本。《长春真人西游记》收入该书第57册“正一部”，第46193－46225页。王国维在出版《蒙古史料校注》时能够看到《道藏》本，却使用《连筠簃丛书》本为底本，而校以《道藏》本，似舍本而逐末。
　　[28] 此处陈正祥书所用的版本为1994年台湾南天书局据香港1979年版重印的本子。
　　[29] 北京：商务印书馆1984年版。
　　[30] 缩印本，上海辞书出版社，1989年版。
　　[31] 缩印本，成都：四川辞书出版社1993年版。
　　[32] 缩印本，上海：汉语大词典出版社1997年版。
　　[33] 简明版，北京：中国大百科全书出版社1996年版。
　　[34] 汇编本，上海辞书出版社2000年版。
wwＷ、xiabook.com



第一部分


　　一
　　长春真人西游记一（长春真人西游记卷上，丛书集成初编本）
　　父师真人长春子，姓丘氏，名处机，字通密，登州栖霞人。未冠出家，师事重阳真人。而住磻溪、龙门十有三年，真积力久，学道乃成。暮年，还海上。戊寅之前，师在登州，河南屡欲遣使征聘，事有龃龉，遂已。
　　明年，住莱州昊天观。夏四月，河南提控边鄙使至，邀师同往。师不可，使者携所书诗颂归。继而复有使自大梁来，道闻山东为宋人所据，乃还。其年八月，江南大帅李公全、彭公义斌来请，不赴。尔后随处往往邀请，莱之主者难其事，师乃言曰：我之行止，天也。非若辈所及知，当有留不住时，去也。
　　居无何，成吉思皇帝遣侍臣刘仲禄县虎头金牌，其文曰：如朕亲行，便宜行事。及蒙古人二十辈，传旨敦请。师踌躇间，仲禄曰：师名重四海，皇帝特诏仲禄，逾越山海，不限岁月，期必致之。师曰：兵革以来，此疆彼界，公冒险至此，可谓劳矣。仲禄曰：钦奉君命，敢不竭力？仲禄今年五月，在乃满国兀里朵得旨。
　　六月，至白登北威宁，得羽客常真谕。七月，至德兴，以居庸路梗，燕京发士卒来迎。八月，抵京城，道众皆曰：师之有无，未可必也。过中山，历真定，风闻师在东莱，又得益都府安抚司官吴燕、蒋元，始得其详，欲以兵五千迎师。燕等曰：京东之人，闻两朝议和，众心稍安。今忽提兵以入，必皆据险自固，亦将乘桴海上矣。诚欲事济，不必尔也。从之，乃募自愿者，得二十骑以行。将抵益都，使燕、元驰报其帅张林，林以甲士万郊迎。仲禄笑曰：所以过此者，为求访长春真人，君何以甲士为？林于是散其卒，相与按辔以入，所历皆以此语之，人无骇谋，林复给以驿骑。次潍州，得尹公。
　　冬十有二月，同至东莱，传皇帝所以宣召之旨。师知不可辞，徐谓仲禄曰：此中艰食，公等且往益都，俟我上元醮竟，当遣十五骑来。十八日，即行。于是，宣使与众西入益都，预选门弟子十有九人，以俟其来。如期骑至，与之俱行。由潍阳至青社，宣使已行矣。闻之张林言：正月七日，有骑四百军于临淄，青民大骇，宣使逆而止之，今未闻所在。师寻过长山及邹平，二月初，届济阳，士庶奉香火，拜迎于其邑南，羽客长迎前导，饭于养素庵。会众佥曰：先月十八日，有鹤十余自西北来，飞鸣云间，俱东南去。翌日辰巳间，又有数鹤来自西南，继而千百，或颉或颃，拂庵盘桓乃去。今乃知鹤见之日，即师启行之辰也。皆以手加额。留数日，二月上旬，宣使遣骑来报：已驻军将陵，舣舟以待。明日遂行。
　　十三日，宣使以军来迓，师曰：来何暮？对以：道路梗，特往燕京会兵，东备信安，西备常山，仲禄亲提军取深州、下武邑以辟路，构桥于滹沱，括舟于将陵，是以迟。师曰：此事非公不克办。次日，绝滹沱而北。二十二日，至卢沟，京官、士、庶、僧、道郊迎。是日，由丽泽门入，道士具威仪长吟其前。行省石抹公馆师于玉虚观，自尔求颂乞名者日盈门。凡士马所至，奉道弟子以师与之名，往往脱欲兵之祸，师之道荫及人如此。宣抚王巨川楫上诗，师答云：旌旗猎猎马萧萧，北望燕师渡石桥。万里欲行沙漠外，三春遽别海山遥。良朋出塞同归雁，破帽经霜更续貂。一自元元西去后，到今无似北庭招。师闻行宫渐西，春秋已高，倦冒风霜，欲待驾回朝谒，又仲禄欲以选处女偕行，师难之曰：齐人献女乐，孔子去鲁。余虽山野，岂与处女同行哉？仲孙乃令曷剌驰奏，师亦遣人奉表。
　　一日，有人求跋阎立本太上过关图，题：蜀郡西游日，函关东别时。群胡若稽首，大道复开基。又以二偈示众，其一云：杂乱朝还暮，轻狂古到今。空华空寂念，若有若无心。其二云：触情常决烈，非道莫参差。忍辱调猿马，安闲度岁时。四月上旬，会众请望日醮于天长，师以行辞，众请益力，曰：今兹兵革未息，遗民有幸得一睹真人，蒙道荫者多矣。独死者冥冥长夜，未沐荐拔，遗恨不无耳。师许之。时方大旱，十有四日，既启醮事，雨大降。众且以行礼为忧，师于午后赴坛将事，俄而开霁。众喜而叹曰：一雨一晴，随人所欲，非道高德厚者，感应若是乎？
　　明日，师登元宝堂传戒。时有数鹤自西北来，人皆仰之，焚简之际，一简飞空而灭，且有五鹤翔舞其上。士大夫咸谓：师之至诚动天地。南塘老人张天度子真作赋美其事；诸公皆有诗。醮竟，宣使刘公从师北行，道出居庸，夜遇群盗于其北，皆稽颡以退。且曰：无惊父师。五月，师至德兴龙阳观度夏，以诗寄燕京士大夫云：登真何在泛灵槎？南北东西自有嘉。碧落云峰天景致，沧波海市雨生涯。神游八极空虽远，道合三清路不差。弱水纵过三十万，腾身顷刻到仙家。时京城吾道孙周楚卿、杨彪仲文、师谞才卿、李士谦子进、刘中用之、陈时可秀玉、吴章德明、赵中立正卿、王锐威卿、赵昉德辉、孙锡天锡，此数君子，师寓玉虚日所与唱和者也。王觏逢辰、王直哉清甫，亦与其游。观居禅房山之阳，其山多洞府，常有学道修真之士栖焉，师因挈众以游。初入峡门，有诗云：入峡清游分外嘉，群峰列岫戟查牙。蓬莱未到神仙境，洞府先观道士家。松塔倒县秋雨露，石楼斜照晚云霞。却思旧日终南地，梦断西山不见涯。其地爽垲，势倾东南，一望三百余里。观之东数里，平地有涌泉，清泠可爱。师往来其间，有诗云：午后迎风□日行，遥山极目乱云横。万家酷暑熏肠热，一派寒泉入骨清。北地往来时有信，东皋游戏俗无争（耕夫牧竖，堤阴让坐）。溪边浴罢林间坐，散髪披襟畅道情。
/



第二部分


　　二
　　中元日，本观醮，午后，传符授戒，老幼露坐热甚，悉苦之。须臾，有云覆其上，状如圆盖，移时不散，众皆喜跃赞叹。又观井中水可给百众，至是踰千人，执事者谋他汲，前后三日，井泉忽溢，用之不竭，是皆善缘天助之也。醮后题诗云：太上宏慈救万灵，众生荐福藉群经。三田保护精神气，万象钦崇日月星。自揣肉身潜有漏，难逃科教入无形。且遵北斗斋仪法（南斗、北斗皆谕斋醮），渐陟南宫火炼庭。八月初，应宣德州元帅移剌公请，遂居朝元观。中秋夜，有贺圣朝二曲。其一云：断云归岫，长空凝翠，宝鉴初圆。大光明、宏照亘流沙，外直过西天。人间是处，梦魂沈醉，歌舞华筵。道家门、别是一船清，暗开悟心田。其二云：洞天深处，良朋高会，逸兴无边。上丹霄、飞至广寒宫，悄掷下金钱。灵虚晃耀，睡魔奔送，玉兔婵娟。坐忘机、观透本来真，任法界周旋。是后天气清肃，静夜安闲。复作二绝云：长河耿耿夜深深，寂寞寒窗万虑沈。天下是非俱不到，安闲一片道人心。其二云：清夜沉沉月向高，山河大地绝纤毫。惟余道德浑沦性，上下三天一万遭。朝元观据州之干隅，功德主元帅移剌公因师欲北行，创构堂殿，奉安尊像，前后云房洞室，皆一新之。十月间，方绘祖师堂壁，画史以其寒，将止之。师不许，曰：邹律尚且回春，况圣贤阴有所扶持邪？是月，果天气温和如春，绝无风沙，由是画史得毕其功。有诗云：季春边朔苦寒同，走石追沙振大风。旅雁翅垂南去急，行人心倦北征穷。我来十月霜犹薄，人讶千山水尚通。不是小春和气暖，天教成就画堂功。寻阿里鲜至自斡辰大王帐下，使来请师。继而宣抚王公巨川亦至，曰：承大王钧旨：如师西行，请过我。师首肯之。是月，北游望山，曷剌进表回，有诏曰：成吉思皇帝敕真人丘师。又曰：惟师道踰三子，德重多端。其终曰：云轩既发于蓬莱，鹤驭可游于天竺。达磨东迈，元印法以传心；老氏西行，或化胡而成道。顾川途之虽阔，瞻几杖以非遥。爰答来章，可明朕意。秋暑，师比平安好。指不多及，其见重如此。又敕刘仲禄云：无使真人饥且劳，可扶持缓缓来。师与宣使议曰：前去已寒，沙路绵远，道众所须未备，可往龙阳，乘春起发。宣使从之。
　　十八日，南往龙阳，道友送别，多泣下。师以诗示众云：生前暂别犹然可，死后长离更不堪。天下是非心不定，轮回生死苦难甘。翌日，到龙阳观过冬。十一月十有四日，赴龙岩寺斋，以诗题殿西庑云：杖藜欲访山中客，空水沉沉澹无色。夜来飞雪满岩阿，今日山光映天白。天高日下松风清，神游八极腾虚明。欲写山家本来面，道人活计无能名。十二月，以诗寄燕京道友云：此行真不易，此别话应长。北蹈野狐岭，西穷天马乡。阴山无海市，白草有沙场。自叹非元圣，何如历大荒？又云：京都若有饯行诗，早寄龙阳出塞时。昔有上床鞋履别，今无发轸梦魂思。复寄燕京道友云：十年兵火万民愁，千万中无一二留。去岁兴逢慈诏下，今春须合冒寒游。不辞岭北三千里（皇帝旧兀里多），仍念山东二百州。穷急漏处残喘在，早教身命得消忧。辛巳之上元，醮于宣德州上元观，以颂示众云：生下一团腥臭物，种成三界是非魔。连枝带叶无穷劳，跨古腾今不奈何。以二月八日启行，时天气晴霁，道友饯行于西郊，遮马首以泣曰：父师去万里外，何时复获瞻礼？师曰：但若辈道心坚固，会有日矣。众复泣请：果何时邪？师曰：行止非人所能为也，兼远涉异域，其道合与不合，未可必也。众曰：师岂不知？愿预告弟子等。度不获已，乃重言曰：三载归，三载归。
　　十日，宿翠帡口。明日，北度野狐岭，登高南望，俯视太行诸山，晴岚可爱，北顾但寒沙衰草，中原之风，自此隔绝矣。道人之心，无适不可。宋德芳辈指战场白骨曰：我归，当荐以金箓，此亦余北行因缘之一端耳。北过抚州，十五日，东北过盖里泊，尽丘垤咸卤地，始见人烟二十余家。南有盐池，迤逦东北去，自此无河，多凿沙井以汲。南北数千里，亦无大山，马行五日，出明昌界，以诗纪实云：坡陀折迭路弯环，到处盐场死水湾。尽日不逢人过往，经年时有马回轘。地无木植惟荒草，天产丘陵没大山。五谷不成资奶酪，皮裘毡帐亦开颜。又行六七日，忽入大沙陀，其碛有矮榆，大者合抱。东北行千里外，无沙处绝无树木。
　　三月朔，出沙陀，至鱼儿泊，始有人烟聚落，多以耕钓为业。时已清明，春色渺然，凝冰未泮。有诗云：北陆祁寒自古称，沙陀三月尚凝冰。更寻若士为黄鹄，要识修鲲化大鹏。苏武北迁愁欲死，李陵南望去无凭。我今返学卢敖志，六合穷观最上乘。三月五日，起之东北，四旁远有人烟，皆黑车白帐，随水草放牧。尽原隰之地，无复寸木，四望惟黄云白草。行不改途，又二十余日，方见一沙河，西北流入陆局河。水濡马腹，傍多丛柳。渡河北行三日，入小沙陀。四月朔，至斡辰大王帐下，冰始袢，草微萌矣。时有婚嫁之会，五百里内，首领皆载马湩助之，皂车毡帐，成列数千。七日，见大王，问以延生事。师谓须斋戒而后可闻，约以望日授受。至日，雪大作，遂已。大王复曰：上遣使万里，请师问道，我曷敢先焉？且谕阿里鲜，见毕东还，须奉师过此。
　　十七日，大王以牛马百数、车十乘送行。马首西北，二十二日，抵陆局河，积水成海，周数百里，风浪漂出大鱼，蒙古人各得数尾。并河南岸西行，时有野韭得食。五月朔亭午，日有食之，既，众星乃见，须臾复明，时在河南岸（蚀自西南，生自东北）。其地朝凉而暮热，草多黄花。水流东北，两岸多高柳，蒙古人取之，以造庐帐。行十有六日，河势绕西北山去，不得穷其源，西南泊驿路，蒙古人喜曰：前年已闻父师来，因献黍米石有五斗，师以斗枣酬之。渠喜曰：未尝见此物；因舞谢而去。
　　又行十日，夏至，量日影三尺六七寸，渐见大山峭拔，从此以西，渐有山阜，人烟颇众，亦皆以黑车白帐为家。其俗牧且猎，衣以韦毳，食以肉酪。男子结髪垂两耳，妇人冠以桦皮，高二尺许，往往以皂褐笼之，富者以红绡，其末如鹅鸭，名曰故故，大忌人触，出入庐帐须低回。俗无文籍，或约之以言，或刻木为契，遇食同享，难则争赴，有命则不辞，有言则不易，有上古之遗风焉。以诗叙其实云：极目山川无尽头，风烟不断水长流。如何造物开天地？到此令人放马牛。饮血茹毛同上古，峨冠结髪异中州。圣贤不得垂文化，历代纵横只自由。又四程，西北渡河，乃平野，其旁山川皆秀丽，水草且丰美。东西有故城，基址若新，街衢巷陌卡辨，制作类中州。岁月无碑刻可考，或云契丹所建，既而地中得古瓦，上有契丹字，盖辽亡士马不降者西行所建城邑也。又言：西南至寻思干城万里外，回纥国最佳处，契丹都焉，历七帝。
　　六月十三日，至长松岭后宿，松栝森森，干云蔽日，多生山阴涧道间，山阳极少。十四日，过山，度浅河，天极寒，壮者不可当。是夕，宿平地。十五日，晓起，环帐皆薄冰，霜已三降，河水有澌，冷如严冬。土人云：常年五六月有雪，今岁幸晴暖。师易其名曰大寒岭；凡遇雨多雹，山路盘曲。西北且百余里，既而复西北，始见平地，有石河长五十余里，岸深十余丈，其水清泠可爱，声如鸣玉。峭壁之间，有大葱高三四尺，涧上有松皆十余丈。西山连延，上有乔松郁然。山行五六日，峰回路转，林峦秀茂，下有溪水注焉。平地皆松桦杂木，若有人烟状。寻登高岭，势若长虹，壁立千仞，俯视海子，渊深恐人。
　　二十八日，泊窝里朵之东，宣抚往奏禀皇后，奉旨请师渡河。其水东北流，弥漫没轴，绝流以济。入营，驻车南岸，车帐千百，日以醍醐湩酪为供。汉、夏公主皆送寒具等食，黍米斗白金十两，满五十两可易面八十斤，盖面出阴山之后二千余里，西域贾胡以橐驼负至也。中伏账房无蝇。窝里朵，汉语行宫也，其车舆亭帐，望之俨然，古之大单于未有若此之盛也。七月九日，同宣使西南行五六日，屡见山上有雪，山下往往有坟墓，及升高陵，又有祀神之迹。又三二日，历一山，高峰如削，松杉郁茂，而有海子，南出大峡，则一水西流，杂木丛映于水之阳，韭茂如芳草，夹道连数十里。北有故城曷剌肖，西南过沙场二十里许，水草极少，始见回纥决渠灌麦。又五六日，踰岭而南，至蒙古营，宿拂庐。旦行，迤逦南山，望之有雪，因以诗纪其行：当时悉达悟空行，发轸初来燕子城（抚州是也）。北至大河三月数（即陆局河也，四月尽到，约二千余里），西临积雪半年程（即此地也，山常有雪，东至陆局河约五千里，七月尽到）。不能隐地回风坐（道法有回风隐地、攀斗藏天之术），却使弥天逐日行。行到山穷水尽处，斜阳依旧向西倾。邮人告曰：此雪山北，是田镇海八剌喝孙也。八剌喝孙，汉语为城。中有仓廪，故又呼曰仓头。
 www．7wenxue.com&下&书_ 网



第三部分


　　三
　　七月二十五日，有汉民工匠络绎来迎，悉皆欢呼归礼，以彩幡、华盖、香花前导。又有章宗二妃，曰徒单氏，曰夹谷氏，及汉公主母钦圣夫人袁氏，号泣相迎，顾谓师曰：昔日稔闻道德高风，恨不一见，不意此地有缘也。翌日，阿不罕山北镇海来谒。师与之语曰：吾寿已高，以皇帝二诏丁宁，不免远行数千里，方临治下。沙漠中多不以耕耘为务，喜见此间秋稼已成。余欲于此过冬，以待銮舆之回，何如？宣使曰：父师既有法旨，仲禄不敢可否，惟镇海相公度之。公曰：近有敕诸处官员，如遇真人经过，无得稽其程，盖欲速见之也。父师若须于此，则罪在镇海矣，愿亲从行。凡师之所用，敢不备？师曰：因缘如此，当十日行。公曰：前有大山高峻，广泽沮陷，非车行地，宜减车从，轻骑以进。用其言，留门弟子宋道安辈九人，选地为观。人不召而自至，壮者效其力，匠者效其技，富者施其财。圣堂方丈，东厨西庑，左右云房（无瓦，皆土木），不一月落成，榜曰栖霞观。时稷黍在地，八月初霜降，居人促收麦故也。大风傍北山西来，黄沙蔽天，不相物色。师以诗自叹云：某也东西南北人，从来失道走风尘。不堪白髪垂垂老，又蹈黄沙远远巡。未死且令观世界，残生无分乐天真。四山五岳多游遍，八表飞腾后入神。
　　八日，携门人虚静先生赵九古辈十余人，从以二车，蒙古驿骑二十余，傍大山西行，宣使刘公、镇海相公又百骑。李家奴，镇海从者也，因曰：前此山下精截我脑后髪，我甚恐。镇海亦云：乃满国王亦曾在此为山精所惑，食以佳馔。师默而不答。西南约行三日，复东南过大山、经大峡，中秋日，抵金山东北，少驻复南行。其山高大，深谷长阪，车不可行。三太子出军，始辟其路。乃命百骑挽绳县辕以上。约行四程，连度五岭，南出山前，临河止泊。从官连幕为营，因水草便，以待铺牛驿骑，数日乃行。有诗三绝云：八月凉风爽气清，那堪日暮碧天晴？欲吟胜慨无才思，空对金山皓月明。其二云：金山南面大河流，河曲盘桓赏素秋。秋水暮天山月上，清吟独啸夜光球。其三云：金山虽大不孤高，四面长拕拽脚牢。横截山天心腹树，干云蔽日竞呼号。渡河而南，前经小山，石杂五色。其旁草木不生，首尾七十里。复有二红山当路，又三十里，咸卤地中有一小沙井，因驻程挹水为食。傍有青草，多为养马践履。宣使与镇海议曰：此地最难行处，相公如何则可？公曰：此地我知之久矣。同往谘师，公曰：前至白骨甸地，皆黑石，约行二百余里，达沙陀北边，颇有水草。更涉大沙陀百余里，东西广袤，不知其几千里。及回纥城，方得水草。师曰：何谓白骨甸？公曰：古之战场，凡疲兵至此，十无一还，死地也。
　　顷者，乃满大势亦败。于是，遇天晴昼行，人马往往困毙，唯暮起夜度，可过其半。明日向午，得水草矣。少憩俟晡时即行，当度沙岭百余，若舟行巨浪然。又明日辰巳间，得达彼城矣。夜行良便，但恐天气黯黑，魑魅魍魉为祟，我辈当涂血马首以厌之。师乃笑曰：邪精妖鬼，逢正人远避，书传所载，其孰不知？道人家何忧此事？日暮，遂行，牛乏，皆道弃之，驭以六马，自尔不复用牛矣。初在沙陀北，南望天际若银霞，问之左右，皆未详。师曰：多是阴山。翌日，过沙陀，遇樵者再问之，皆曰：然。于是，途中作诗云：高如云气白如沙，远望那知是眼花？渐见山头堆玉屑，远观日脚射银霞。横空一字长千里，照地连城及万家。从古至今当不坏，吟诗写向直南夸。八月二十七日，抵阴山后，回纥郊迎。至小城北，酋长设蒲萄酒及名果、大饼、浑葱，裂波斯布人一尺，乃言曰：此阴山前三百里和州也。其地大热，蒲萄至伙。翌日，沿川西行，历二小城，皆有居人。时禾麦初熟，皆赖泉水浇灌，得有秋，少雨故也。西即鳖思马大城，王官士庶僧道教数百，具威仪远迎。僧皆赭衣，道士衣冠与中国特异。泊于城西蒲萄园之上阁，时回纥王部族劝蒲萄酒，供以异花杂果名香，且列侏儒伎乐，皆中州人。士庶日益敬，侍坐者有僧、道、儒，因问风俗。乃曰：此大唐时北庭端府，景龙二年，杨公何为大都护，有德政，诸夷心服，惠及后人，于今赖之。有龙兴、西寺二石刻在，功德焕然可观，寺有佛书一藏。唐之边城，往往尚存。其东数百里，有府曰西凉。其西三百余里，有县曰轮台。师问曰：更几程得至行在？皆曰：西南更行万余里即是。
　　其夜风雨作，园外有大树，复出一篇示众云：夜宿阴山下，阴山夜寂寥。长空云黯黯，大树叶萧萧。万里途程远，三冬气候韶。全身都放下，一任断蓬飘。九月二日，西行。四日，宿轮台之东，迭屑头目来迎。南望阴山，三峰突兀倚天。因述诗赠书生李伯祥，生相人。诗云：三峰并起插云寒，四壁横陈绕涧盘。雪岭界天人不到，冰池耀日俗难观（人云：向此冰池之间观看，则魂识昏昧）。岩深可避刀兵害（其岩险固，逢乱世坚守，则得免其难），水众能滋稼穑干（下有泉源，可以灌溉田禾，每岁秋成）。名镇北方为第一，无人写向图画看。又历二城，重九日，至回纥昌八剌城。其王畏午儿与镇海有旧，率众部族及回纥僧皆远迎。既入，斋于台上，洎其夫人劝蒲萄酒，且献西瓜，其重及秤，甘瓜如枕许，其香味盖中国未有也。园蔬同中区，有僧来侍坐，使译者问：看何经典？僧云：剃度受戒，礼佛为师。盖此以东昔属唐，故西去无僧、道，回纥但礼西方耳。翌日，并阴山而西约十程。又度沙场，其沙细，遇风则流，状如惊涛，乍聚乍散，寸草不萌，车陷马滞，一昼夜方出，盖白骨甸大沙分流也。南际阴山之麓，踰沙，又五日，宿阴山北。诘朝，南行，长阪七八十里，抵暮乃宿。天甚寒，且无水。
　　晨起，西南行约三十里，忽有大池，方圆几二百里，雪峰环之，倒影池中，师名之曰天池。沿池正南下，左右峰峦峭拔，松桦阴森，高逾百尺，自巅及麓，何啻万株！众流入峡，奔腾汹涌，曲折湾环，可六七十里。二太子扈从西征，始凿石理道，刊木为四十八桥，桥可并车。薄暮宿峡中，翌日方出，入东西大川，水草盈秀。天气似春，稍有桑、栆。次及一程，九月二十七日，至阿里马城，铺速满国王暨蒙古塔剌忽只领诸部人来迎，宿于西果园。土人呼果为阿里马，盖多果实，以是名其城。其地出帛，目曰秃鲁麻，俗所谓种羊毛织成者。时得七束为御寒衣，其毛类中国。柳花鲜洁细软，可为线为绳，为帛为绵。农者亦决渠灌田，土人惟以瓶取水，戴而归。及见中原汲器，喜曰：桃花石诸事皆巧。桃花石，谓汉人也。师自金山至此，以诗纪其行云：金山东畔阴山西，千岩万壑横深溪。溪边乱石当道卧，古今不许通轮蹄。前年军兴二太子，修道架桥彻溪水（三太子修金山，二太子修阴山）。今年吾道欲西行，车马喧阗复经此。银山铁壁千万重，争头竞角夸清雄。日出下观沧海近，月明上与天河通。参天松如笔管直，森森动有百余尺。万株相依郁苍苍，一鸟不鸣空寂寂。羊肠孟门压太行，比斯太略犹寻常。双车上下苦敦攧，百骑前后多惊惶。天池海在山头上，百里镜空含万象。县车束马西下山，四十八桥低万丈。河南海北山无穷，千变万化规模同。未若兹山太奇绝，磊落峭拔如神功。我来时当八九月，半山已上皆为雪。山前草木暖如春，山后衣衾冷如铁。连日所供胜前。
　　又西行四日，至答剌速没辇（没辇，河也），水势深阔。抵西北流，从东来，截断阴山，河南复是雪山。十月二日，乘舟以济，南下至一大山，北有一小城。又西行，五日，宣使以师奉诏来，去行在渐近，先往驰奏，独镇海相公从师西行。七日，度西南一山，逢东夏使回，礼师于帐前，因问：来自何时？使者曰：自七月十二日辞朝，帝将兵追算端汗至印度。明日，遇大雪，至回纥小城，雪盈尺，日出即消。
　　十有六日，西南过板桥，渡河，晚至南山下，即大石林牙（大石，学士林牙小名），其国王辽后也。自金师破辽，大石林牙领众数千走西北，移徙十余年，方至此地。其风土、气候与金山以北不同，平地颇多，以农桑为务。酿蒲萄为酒，果实与中国同，惟经夏秋无雨，皆疏河灌溉，百谷用成。东北西南，左右山川，延袤万里，传国几百年。乃满失国，依于大石，士马复振，盗据其土。而算端西削其地，天兵至，乃满寻灭，算端亦亡。又闻前路多阻。适坏一车，遂留之。
　　十有八日，沿山而西。七八日，山忽南去，一石城当途，石色尽赤，有驻军古迹。西有大冢，若斗星相连。又渡石桥，并西南山行五程，至塞蓝城，有小塔，回纥王来迎入馆。
www.xiabook.com ＷＷＷ.xiＡbＯok.com



第四部分


　　四
　　十一月初，连日雨大作。四月，土人以为年，傍午相贺。是日，虚静先生赵九古语尹公曰：我随师在宣德时，觉有长往之兆，颇倦行役。蒙师训：道人不以死生动心，不以苦乐介怀，所适无不可。今归期将至，公等善事父师。数日，示疾而逝，盖十一月五日也。师命弟子葬九古于郭东原上，即行。西南复三日，至一城，其王亦回纥，年已耄矣，备迎送礼，供以汤饼。明日，又历一城。复行二日，有河，是为霍阐没辇。由浮桥渡，泊于西岸。河桥官献鱼于田相公，巨口无鳞。其河源出东南二大雪山间，色浑而流急，深数丈，势倾西北，不知其几千里。河之西南，绝无水草者二百余里，即夜行，复南，望大雪山而西，山形与邪米思干之南山相首尾，复有诗云：造物峥嵘不可名，东西罗列自天成。南横玉峤连峰峻，北压金沙带野平。下枕泉源无极润，上通霄汉有余清。我行万里慵开口，到此狂吟不胜情。又至一城，得接水草。复经一城，回纥头目远迎，饭于城南，献蒲萄酒，且使小儿为缘竿舞刀之戏。
　　再经二城，山行半日，入南北平川，宿大桑树下，其树可荫百人。前至一城，临道一井，深踰百尺。有回纥叟驱一牛，挽辘轳汲水以饮渴者。初帝之西征也，见而异之，命蠲其赋役。仲冬十有八日，过大河，至邪米思干大城之北，太师移剌国公及蒙古、回纥帅首载酒郊迎，大设帷幄，因驻车焉。宣师刘公以路梗留，坐中白师曰：顷知千里外有大河，以舟梁渡，土寇坏之。况复已及深冬，父师宜来春朝见。师从之。少焉，由东北门入。其城因沟岸为之，秋、夏常无雨，国人疏二河入城，分绕巷陌，比屋得用。方算端氏之未败也，城中常十万余户。国破而来，存者四之一，其中大率多回纥人，田园不能自主，须附汉人及契丹、河西等。其官亦以诸色人为之，汉工匠杂处城中。有冈高十余丈，算端氏之新宫据焉，太师先居之。以回纥艰食，盗贼多有，恐其变，出居于水北。师乃住宫，叹曰：道人任运逍遥，以度岁月。白刃临头，犹不畏惧。况盗贼未至，复预忧乎？且善恶两途，必不相害。从者安之。太师作斋，献金段十，师辞不受，遂月奉米面、油菓等物，日益尊敬。公见师饮少，请以蒲萄百戽作新酿。师曰：何必酒邪？但如其数得之，待宾客足矣。其蒲萄经冬不坏。又见孔雀、大象，皆迤南数千里印度国物。师因暇日出诗一篇云：二月经行十月终，西临回纥大城墉。塔高不见十三级（以砖刻镂玲珑，外无层级，内可通行），山厚已过千万重。秋日在郊犹放象，夏云无雨不从龙。嘉蔬麦饭蒲萄酒，饱食安眠养素慵。师既住冬，宣使洎相公镇海遣曷剌等同一行使臣，领甲兵数百，前路侦伺，汉人往往来归依。时有算历在旁，师因问五月朔日食事，其人云：此中辰时食至六月止。师曰：前在陆巨河时，午刻见其食。既又西南至金山，言已食至七分。此三处所见，各不相同。按孔颖达春秋疏：月体映日则日食。以今料之，盖当其下既见日食。既在旁者，则千里渐殊耳。正如以扇翳灯，扇影所及，无复光明。其旁渐远，则灯光渐多矣。师一日至故宫中，遂书凤栖梧桐词于壁。其一云：一点灵明潜启悟，天上人间，不见行藏处。四海八荒惟独步，不空不有谁能睹？瞬目扬眉全体露，混茫法界超然去。万劫轮回遭一遇，九元齐上三清路。其二云：日月循环无定止，春去秋来，多少荣枯事？五帝三皇千百禩，一兴一废长如此。死去生来生复死，轮回变化何时已？不到无心休歇地，不能清净超于彼。又诗二首，其一云：东海西秦数十年，精思道德究重元。日中一食那求饱？夜半三更强不眠。实迹未谐霄汉举，虚名空播朔方传。直教大国垂明诏，万里风沙走极边。其二云：弱冠奉真傍海涛，中年遁迹陇山高。河南一别升黄鹄，塞北重宣钓巨鳌。无极山川行不尽，有为心迹动成劳。也知六合三千界，不得神通未可逃。是年闰十二月将终，侦骑回，同宣使来白父师，言二太子发军复整舟梁，土寇已灭。曷剌等诣营谒太子，言师欲朝帝所，复承命云：上驻跸大雪山之东南，今则雪积山门百余里，深不可行，此正其路尔。为我请师来此，听候良便，来时当就彼城中遣蒙古军护送。师谓宣差曰：闻河以南千里，绝无粮养，吾食须米面、蔬菜，可回报太子帐下。壬午之春正月，杷榄始华，类小桃，俟秋采其实食之，味如胡桃。二月二日春分，杏花已落，司天台判李公辈请师游郭西，宣使洎诸官载蒲萄酒以从。是日，天气晴霁，花木鲜明，随处有台池楼阁，间之蔬圃，憩则藉草，人皆乐之。谈玄论道，时复引觞，日昃方归。作诗云：阴山西下五千里，大石东过二十程。雨霁雪山遥惨淡，春分河府近清明（邪米思干大城，大石有国时名为河中府）。园林寂寂鸟无语（花木虽茂，并无飞禽），风日迟迟花有情。同志暂来闲聛睨，高隐归去待升平。望日，乃一百五旦太上真元节也，时僚属请师复游郭西，园林相接百余里，虽中原莫能过，但寂无鸟声耳，遂成二篇以示同游。其一云：二月中分百五期，元元下降日迟迟。正当月白风清夜，更好云收雨霁时。匝地园林行不尽，照天花木坐观奇。未能绝粒成嘉遁，且向无为乐有为。其二云：深蕃古迹尚横陈，大漠良朋欲徧寻。旧日亭台随处列，向年花卉逐时新。风光甚解流连客，夕照那堪断送人。窃念世间酬短景，何如天外饮长春？三月上旬，阿里鲜至自行宫，传旨云：真人来自日出之地，跋涉山川，勤劳至矣。今朕已回，亟欲问道，无倦迎我。次谕宣使仲禄曰：尔持诏征聘，能副朕心，他日当置汝善地。复谕镇海曰：汝护送真人来甚勤，余惟汝嘉。仍敕万户播鲁只以甲士千人卫过铁门关。师问阿里鲜以途程事，对曰：春正月十有三日，自此初发，驰三日，东南过铁门。又五日，过大河。二月初吉，东南过大雪山，积雪甚高，马上举鞭测之，犹未及其半。下所踏者，复五尺许。南行二日，至行宫矣。且师至次第奏讫，上悦，留数日方回。
　　师遂留门人尹志平辈三人于馆，以侍行五六人同宣使辈三月十有五日启行。四日过碣石城，预传圣旨：令万户播鲁只领蒙古、回纥军一千护送。过铁门，东南度山，山势高大，乱石纵横。众军挽车，两日方至前山，沿流南行，军即北入大山破贼。五日，至小河，亦船渡，两岸林木茂盛。七日，舟济大河，即阿母没辇也。乃东南行，晚泊古渠上，渠边芦苇满地，不类中原所有。其大者，经冬叶青而不凋，因取以为杖，夜横辕下，辕覆不折；其小者叶枯春换。少南，山中有大实心竹，士卒以为戈戟。又见蜥蜴，皆长三尺许，色青黑。时三月二十九日也，因作诗云：志道既无成，天魔深有惧。东辞海上来，西望日边去。鸡犬不闻声，马牛更递铺。千山及万水，不知是何处？又四日，得达行在，上遣大臣喝剌播得来迎，时四月五日也。馆舍定，即入见，上劳之曰：他国征聘皆不应，今远踰万里而来，朕甚嘉焉。对曰：山野奉诏而赴者，天也。上悦，赐坐，食次，问真人远来，有何长生之药以资朕乎？师曰：有卫生之道，而无长生之药。上嘉其诚实，设二帐于御幄之东以居焉。译者问曰：人呼师为腾吃利蒙古孔（译语谓天人也），自谓之邪？人称之邪？师曰：山野非自称，人呼之耳。译者再至曰：旧奚呼？奏以：山野四人事重阳师学道，三子羽化矣，惟山野处世，人呼以先生。上问镇海曰：真人当何号？镇海奏曰：有人尊之曰师父者、真人者、神仙者。上曰：自今以往，可呼神仙。时适炎热，从车驾庐于雪山避暑。上约四月十四日问道，外使田镇海、刘仲禄、阿里鲜记之，内使近侍三人记之。有报回纥山贼指斥者，上欲亲征，因改卜十月吉。师乞还旧馆，上曰：再来，不亦劳乎？师曰：两旬可矣。上又曰：无护送者。师曰：有宣差杨阿狗。又三日，命阿狗督回纥酋长以千余骑从行，由他路回。遂历大山，山有石门，望如削蜡，自巨石横其上若桥焉。其下流甚急，骑士策其驴以涉，驴遂溺死，水边多横尸。此地盖关口，新为兵所破。出峡，复有诗二篇。其一云：水北铁门犹自可，水南石峡太堪惊。两崖绝壁搀天耸，一涧寒波滚地倾。夹道横尸人掩鼻，溺溪长耳我伤情。十年万里干戈动，早晚回军复太平。其二云：雪岭皑皑上倚天，晨光灿灿下临川。仰观峭壁人横度，俯视危崖柏倒县。五月严风吹面冷，三焦热病当时痊。我来演道空回首，更卜良辰待下元。
　　始师来觐，三月竟，草木繁盛，羊马皆肥，及奉诏回，四月终矣，百草悉枯。又作诗云：外国深番事莫穷，阴阳气候特无从。纔经四月阴魔尽（春冬霖雨，四月，纯阳，绝无雨），却笑弥天旱魃凶。浸润百川当九夏（以水溉田），摧残万草若三冬。我行往复三千里（三月去，五月回），不见行人带雨容。路逢征西人回，多获珊瑚，有从官以白金二镒易之，近五十株，高者尺余，以其得之马上，不能完也。继日，乘凉宵征，五六日，达邪米思干（大石名河中府），诸官迎师入馆，即重午日也。
&下&书_ 网



第五部分


　　五
　　长春真人西游记二（长春真人西游记卷下，丛书集成初编本）
　　宣差李公东迈，以诗寄东方道众云：当时发轫海边城，海上干戈尚未平。道德欲兴千里外，风尘不惮九夷行。初从西北登高岭（即野狐岭），渐转东南指上京（陆局河东畔，东南望上京也）。迤逦直西南下去（西南四千里到兀里朵，又西南二千里到阴山），阴山之外不知名（阴山西南，一重大山，一重小水，数千里到邪米思干大城，师馆于故宫）。
　　师既还馆，馆据北崖，俯清溪十余丈，溪水自雪山来，甚寒。仲夏炎热，就北轩风卧，夜则寝屋颠之台。六月极暑，浴池中。师之在绝域，自适如此。河中壤地宜百谷，惟无荞麦、大豆。四月中麦熟，土俗收之，乱堆于地，遇用即碾，六月始毕。太师府提控李公献瓜田五亩，味极甘香，中国所无，间有大如斗者。
　　六月间，二太子回，刘仲禄乞瓜献之，十枚可重一担。果菜甚赡，所欠者芋、栗耳。茄实若粗指，而色紫黑。男女皆编髪，男冠则或如远山帽，饰以杂彩，刺以云物，络之以缨。自酋长以下，在位者冠之，庶人则以白么斯（布属）六尺许盘于其首。酋豪之妇，缠头以罗，或皂或紫，或绣花卉、织物象，长可六七尺。髪皆垂，有袋之以绵者。或素或杂色，或以布帛为之者，不梳髻，以布帛蒙之，若比丘尼状，庶人妇女之首饰也。衣则或用白氎，缝如注袋，窄上宽下，缀以袖，谓之衬衣，男女通用。车舟、农器，制度颇异中原。国人皆以鍮石、铜为器皿，间以磁，有若中原定磁者。酒器则纯用琉璃，兵器则以镔。市用金钱，无孔，两面凿回纥字。其人多魁梧有膂力，能负载重物，不以担。妇人出嫁，夫贫则再嫁，远行逾三月，亦听他适。异者或有须髯，国中称大石马者，识其国字，专掌籍簿。遇季冬，设斋一月，比暮，其长自刲羊为食，与席者同享，自夜及旦，余月则设六斋。又于危舍上跳出大木，如飞檐，长阔丈余，上构虚亭，四垂缨络。每朝夕，其长登之礼西方，谓之告天，不奉佛、不奉道，大呼吟于其上。丁男女闻之，皆趋拜其下，举国皆然，不尔则弃市。衣与国人同，其首则盘以细么斯，长三丈二尺，骨以竹。师异其俗，作诗以纪其实云：回纥丘墟万里疆，河中城大最为强。满城铜器如金器，一市戎装似道装。翦簇黄金为货赂，裁缝白氎作衣裳。灵瓜素椹非凡物，赤县何人构得尝？当暑雪山甚寒，烟云惨淡，师乃作绝局云：东山日夜气蒙鸿，晚色弥天万丈红。明月夜来飞出海，金光射透碧霄空。师在馆，宾客甚少，以经书游戏，复有绝句云：北出阴山万里余，西过大石半年居。遐荒鄙俗难论道，静室幽岩且看书。七月｛哉｝［裁］生魄，遣阿里鲜奉表诣行宫，禀论道日期。
　　八月七日，得上所批答。八日，即行，太师相送数十里。师乃曰：回纥城东新叛者二千户，夜夜火光照城，人心不安，太师可回安抚。太师曰：在路万一有不虞，奈何？师曰：岂关太师事？乃回。十有二日，过碣石城。十有三日，得护送步卒千人、甲骑三百，入大山中行，即铁门外别路也。涉红水涧，有峻峰高数里。谷东南行，山根有盐泉流出，见日即为白盐，因收二斗，随行日用。又东南上分水岭，西望高涧若冰，乃盐耳，山上有红盐如石，亲尝见之。东方惟下地生盐，此方山间亦出盐。回纥多饼食，且嗜盐，渴则饮水，冬寒，贫者尚负饼售之。
　　十有四日，至铁门西南之麓，将出山。其山门险峻，左崖崩下，涧水伏流一里许。中秋，抵河上，其势若黄河，流西北，乘舟以济，宿其南岸。西有山寨，名团八剌，山势险固。三太子之医官郑公途中相见，以诗赠云：自古中秋月最明，凉风届候夜弥清。一天气象沈银汉，四海鱼龙耀水精。吴越楼台歌吹满，燕秦部曲酒肴盈。我之帝所临河上，欲罢干戈致太平。溯河东南行三十里，乃无水，即夜行。过班里城，甚大，其众新叛去，尚闻犬吠。黎明，饭毕，东行数十里，有水北流，马仅能渡，东岸憩宿。
　　二十二日，田镇海东迎，及行宫，上复遣镇海问曰：便欲见邪？且少憩邪？师曰：入见是望。且道人从来见帝，无跪拜礼，入帐，叉手而已。既见，赐湩酪竟，乃辞。上因问：所居城内支供足乎？师对：从来蒙古、回纥，太师支给，迩者食用稍难，太师独办。翌日，又遣近侍官合住传旨曰：真人每日来就食，可乎？师曰：山野修道之人，惟好静处。上令从便。
　　二十七日，车驾北回，在路屡赐蒲萄酒、瓜、茶食。九月朔，渡河桥而北。师奏：话期将至，可召太师阿海。其月望，上设幄斋庄，退侍女，左右灯烛炜煌。惟阇利必镇海、宣差刘仲禄侍于外，师与太师阿海、阿里鲜入帐坐。奏曰：仲禄万里周旋，镇海数千里远送，亦可入帐与闻道话。于是，召二人入，师有所说，即令太师以蒙古语译奏，颇惬圣怀。十月九日清夜，再召师论道，上大悦。
　　二十有三日，又宣师入幄，礼如初。上温颜以听，令左右录之，仍敕志以汉字，意示不忘。谓左右曰：神仙三说养生之道，我甚入心，使勿泄于外。自尔扈从而东，时敷奏道化。又数日，至邪米思干大城西南三十里。十月朔，奏告先还旧居，从之。上驻跸于城之东二十里。是月六日，暨太师阿海入见。上曰：左右不去，如何？师曰：不访。遂令太师奏曰：山野学道有年矣，常乐静处行坐。御帐前军马杂沓，精神不爽，自此或在先、或在后，任意而行，山野受赐多矣。上从之。既出，帝使人追问曰：要秃鹿马否？师曰：无用。于时微雨始作，青草复生，仲冬过半，则雨雪渐多，地脉方透。目师之至斯城也，有余粮则惠饥民，又时时设粥，活者甚众。二十有六日，即行。
     http://www.xia book．com



第六部分


　　六
　　十二月二十三日，雪寒，在路牛马多冻死者。又三日，东过霍阐没辇（大河也），至行在，闻其航桥中夜断散，盖二十八日也。帝问以震雷事，对曰：山野闻国人夏不浴于河，不浣衣、不造毡，野有茧则禁其采，畏天威也，此非奉天之道也。尝闻二千之罪，莫大于不孝者，天故以是警之。今闻国俗多不孝父母，帝乘威德，可戒其众。上悦，曰：神仙是言，正合朕心。敕左右记以回纥字。师请徧谕国人，上从｛不｝［之］。又集太子、诸王、大臣曰：汉人尊重神仙，犹汝等敬天。我今愈信，真天人也。乃以师前后奏对语谕之，且云：天俾神仙为朕言此，汝辈各铭诸心。师辞退，逮正旦，将帅、医卜等官贺师。十有一日，马首遂东，西望邪米思干千余里，驻大果园中。十有九日，父师诞日，众官炷香为寿。十八日，太师府提控李公别去，师谓曰：再相见也无？李公曰：三月相见。师曰：汝不知天理，二三月决东归矣。二十一日，东近一程，至一大川，东北去赛蓝约三程。水草丰茂，可饱牛马，因盘桓焉。
　　二月上七日，师入见，奏曰：山野离海上，约三年回，今兹三年，复得归山，固所愿也。上曰：朕已东矣，同途可乎？对曰：得先行便。来时汉人问山野以还期，尝答云三岁。今上所谘访、敷奏讫，因复固辞。上曰：少俟三五日，太子来，前来道话所有未解者，朕悟即行。八日，上猎东山下，射一大豕，马踣失驭，豕傍立不敢前，左右进马，遂罢猎还行宫。师闻之，入谏曰：天道好生，今圣寿已高，宜少出猎，坠马，天戒也。豕不敢前，天护之也。上曰：朕已深省，神仙劝我良是。我蒙古人，骑射少所习，未能遽已。虽然，神仙之言在衷焉。上顾谓吉息利答剌汗曰：但神仙劝我语，以后都依也。自后，两月不出猎。
　　二十有四日，再辞朝。上曰：神仙将去，当与何物？朕将思之，更少待几日。师知不可遽辞，徊翔以待。三月七日，又辞，上赐牛马等物，师皆不受，曰：祇得驿骑足矣。上问通事阿里鲜曰：汉地神仙弟子多少？对曰：甚众。神仙来时，德兴府龙阳观中，尝见官司催督差发。上谓曰：应于门下人悉令蠲免，仍赐圣旨文字一通，且用御宝，因命阿里鲜（河西人也）为宣差，以蒙古带、喝剌八海副之，护师东还。十日，辞朝行。自答剌汗以下，皆携蒲萄酒、珍果，相送数十里。临别，众挥涕。三日，至赛蓝大城之东南，山有蛇两头，长二尺许，土人往往见之。望日，门人出郊，致奠于虚静先生赵公之墓。众议欲负其骨归，师曰：四大假躯，终为朽物。一灵真性，自在无拘。众议乃息，师明日遂行。
　　二十有三日，宣差阿狗追饯师于吹没辇之南岸。又十日，至阿里马城西百余里，济大河。四月五日，至阿里马城之东园。二太子之大匠固请曰：弟子所居营三坛四百余人，晨参暮礼，未尝懈怠。且预接数日，伏念仙慈渡河，俾坛众得以请教，幸甚。师辞曰：南方因缘已近，不能迁路以行。复坚请，师曰：若无佗事，即当往焉。翌日，师所乘马突东北去，从者不能挽。于是，张公等悲泣曰：我辈无缘，天不许其行矣。晚抵阴山前宿。又明日，复度四十八桥，缘溪上五十里，至天池海，东北过阴山后，行二日，方接元历金山南大河驿路，复经金山东南，北并山行。四月二十八日，大雨雪。翌日，满山皆白，又东北并山行。三日，至阿不罕山前。门人宋道安辈九人同长春、玉华会众、宣差郭德全辈，远迎入栖霞观，归依者日众。师下车时，雨再降，人相贺曰：从来此地经夏少雨，纵有雷雨，多于南北两山之间。今日沾足，皆我师道荫所致也。居人常岁疏河灌田圃，至八日禾麦始熟，终不及天雨。秋成则地鼠为害，鼠多白者。此地寒多，物晚结实。五月，河岸土深尺余，其下坚冰亦尺许，斋后日，使人取之。南望高岭积雪，盛暑不消，多有异事。少西海子傍有风冢，其上土白垩，多粉裂其上，二三月中，即风起南山，岩穴先鸣，盖先驱也。风自冢间出，初旋动如羊角者百千数，少焉合为一风，飞沙走石，发屋拔木，势震百川，息于巽隅。又东南涧后有水磨三四，至平地则水渐微而绝，山出石炭。又东有二泉，三冬暴涨，如江湖，复潜行地中，俄而突出，鱼虾随之，或漂没居民，仲春渐消，地乃陷。西北千余里俭俭州，出良铁，多青鼠，亦收禾麦。汉匠千百人居之，织绫罗锦绮。道院西南望金山，其山多雨雹，五六月间，或有大雪深丈余。北地间有沙陀，出肉苁蓉，国人呼曰唆眼，水曰兀速，草曰爱不速。深入阴山，松皆十丈许。会众白师曰：此地深蕃，太古以来，不闻正教，惟山精鬼魅惑人。自师立观，迭设醮筵，旦望作会，人多以杀生为戒。若非道化，何以得然？先是壬午，道众为不善人妒害，众不安。宋公道安昼寝方丈，忽有天窗中见虚静先生赵公曰：有书至。道安问：从何来？曰：天上来。受而视之，止见太清二字，忽隐去。
　　翌日，师有书至，魔事渐消。又医者罗生，横生非毁，一日，坠马观前，折其胫，即自悔曰：我之过也。对道众服罪。师东行，书教语一篇示众云：万里乘官马，三年别故人。干戈犹未息，道德偶然陈。论气当秋夜（对上论养坐事，故云），还乡及暮春。思归无限众，不得下情伸。阿里鲜等白师曰：南路饶沙石、鲜水草，使客甚繁、马甚苦，恐留滞。师曰：分三班以进，吾徒无患矣。
　　五月七日，令宋道安、夏志诚、宋德方、孟志温、何志坚、潘德冲六人先行。十有四日，师挈尹志平、王志明、于志可、鞠志圆、杨志静、綦志清六人次之，饯行者夹谷妃、郭宣差、李万户等数十人。送二十里，皆下马再拜泣别，师策马亟进。
　　十有八日，张志素、孙志坚、郑志修、张志远、李志常五人又次之。师东行十六日，过大山，山上有雪，甚寒，易骑于拂庐。十七日，师不食，但时时饮汤。东南过大沙场，有草木，其间多蚊虻，夜宿河东。又数日，师或乘车，尹志平辈谘师曰：奚疾？师曰：余疾非医可测，圣贤琢磨故也，卒未能愈，汝辈勿虑。众愀然不释。是夕，尹志平梦神人曰：师之疾，公辈勿忧，至汉地当自愈。又经沙路三百余里，水草绝少，马夜进不息。再宿乃出，地临夏人之北陲，庐帐渐广，马易得，后行者乃及师。
　　六月二十一日，宿渔阳关，师尚未食。明日，度关而东五十余里，丰州元帅以下来迎，宣差俞公请泊其家，奉以汤饼。是日，辄饱食，继而设斋，饮食乃如故。道众相谓曰：清和前日之梦，验不虚矣。时已季夏，北轩凉风入坐，俞公以茧纸求书，师书之曰：身闲无俗念，鸟宿至鸡鸣。一眼不能睡，寸心何所萦？云收溪月白，炁爽谷神清。不是朝昏坐，行功扭捏成。七月朔，复起。三日，至下水，元帅夹谷公出郭来迎，馆于所居，来瞻礼者无虑数千人。元帅日益敬，有鸡、雁三。
　　七夕日，师游郭外，放之海子中，少焉，翔戏于风涛之间，容与自得。师赋诗曰：养尔存心欲荐庖，逢吾善念不为肴。扁舟送在鲸波里，会待三秋长六稍。又云：两两三三好弟兄，秋来羽翼未能成。放归碧海深沈处，浩荡波澜快野情。翌日乃行。是月九日，至云中，宣差总管阿不合与道众出郭，以步辇来迎归于第。楼居二十余日，总管以下晨参暮礼，云中士大夫日来请教，以诗赠之云：得旨还乡早，乘春造物多。三阳初变化，一气自冲和。驿马程程送，云山处处罗。京城一万里，重到即如何？十有三日，宣差阿里鲜欲往山东招谕，恳求与门弟子尹志平行。师曰：天意未许，虽往何益？阿里鲜再拜曰：若国主临以大军，生灵必遭杀戮，愿父师一言垂慈。师良久曰：虽救之不得，犹愈于坐视其死也。乃令清和同往，即付招谕书二副。又闻宣德以南诸方道众来参者多，恐随庵困于接待，令尹公约束，付亲笔云：长行万里，一去三年。多少道人，纵横无赖者。尹公到日，一面施行，勿使教门有妨道化。众生福薄，容易转流。上山即难，下坡省力耳。宣德元帅移剌公遣端使持书至云中，以所乘马奉师。八月初，东迈杨河，历白登、天城、怀安，渡浑河，凡十有二日，至宣德，元帅具威仪出郭西远迎。师入居州之朝元观，道友敬奉，遂书四十字云：万里游生界，三年别故乡。回头身已老，过眼梦何长！浩浩天空阔，纷纷事杳茫。江南及塞北，从古至今常。道众且云：去冬有见虚静先生赵公牵马自门入者，众为之出迎，忽而不见。又，德兴、｛安｝定［安］亦有人见之。河朔州府王官将帅及一切士庶，争以书疏来请，若辐辏然，止回答数字而已。有云：王室未宁，道门先畅。开度有缘，恢宏无量。群方帅首，志心归向。恨不化身，分酬众望。
　　十月朔，作醮于龙门川。望日，醮于本州岛朝元观。十一月望，宋德方等以向日过野狐岭见白骨所发愿心，乃同太君尹千亿醮于德兴之龙阳观，济渡孤魂。前数日稍寒，及设醮，二夜三日有如春。醮毕，元帅贾昌至自行在，传旨：神仙自春及夏，道途匪易，所得食物、驿骑好否？到宣德等处，有司在意馆榖否？招谕在下人户得来否？朕常念神仙，神仙无忘朕。十二月既望，醮于蔚州三馆，师于龙阳住冬。旦夕常往，龙冈闲步，下视德兴，以兵革之后，邨落萧条，作诗以写其意云：昔年林木参天合，今日邨坊徧地开。无限苍生临白刃，几多华屋变青灰？又云：豪杰痛吟千万首，古今能有几多人？研穷物外闲中趣，得脱轮回泉下尘。甲申，趁二月朔，醮于缙山之秋阳观。观在大翮山之阳，山水明秀，松萝烟月，道家之地也。以诗题其概云：秋阳观后碧岩深，万顷烟霞插翠岑。一径桃花出水急，弯环流水洞天心。又云：群山一带碧嵯峨，上有群仙日夜过。洞府深沈人不到，时闻岩壁洞仙歌。燕京行省金紫石抹公、宣差便宜刘公以下诸官，遣使恳请师住大天长观。许之，既而以驿召，乃度居庸而南，燕京道友来迎于南口神游观。
www．Ｌｚｕｏｗｅｎ．ｃｏｍ下 //书 //网



第七部分


　　七
　　明旦，四远父老士女以香花导师入京，瞻礼者塞路。初，师之西行也，众请还期。师曰：三载归，三载归。至是，果如其言。以上七日入天长观，斋者日千人。望日，会众请赴玉虚观。是月二十五日，喝剌至自行宫，传旨：神仙至汉地，以清净道化人，每日与朕诵经祝寿，甚好，教神仙好田地内爱住处住。道与阿里鲜：神仙寿高，善为护持，神仙无忘朕旧言。仲夏，行省金紫石抹公、便宜刘公再三持疏，请师住持大天长观。是月二十有二日，赴其请，空中有数鹤前导，傃西北而去。自师寓玉虚，或就人家斋，常有三五鹤飞鸣其上。北方从来奉道者鲜，至是圣贤欲使人归向，以此显化耳。八会之众，皆稽首拜跪，作道家礼，时俗一变。玉虚井水旧咸苦，甲申、乙酉年，西来道众甚多，水味变甘，亦善缘所致也。季夏望日，宣差相公札八传旨：自神仙去，朕未尝一日忘神仙，神仙无忘朕。朕所有之地爱愿处即住，门人恒为诵经祝祷则嘉。自师之复来，诸方道侣云集，邪说日寝，京人翕然归慕，若户晓家谕，家门四辟，百倍往昔。乃建八会于天长，曰平等，曰长春，曰灵宝，曰长生，曰明真，曰平安，曰消灾，曰万莲。师既归天长，远方道人继来求法名者日益众。尝以四颂示之。其一云：世情无断灭，法界有消磨，好恶萦心曲，漂沦奈尔何！其二云：有物先天贵，无名不自生。人心常隐伏，法界任纵横。其三云：徇物双眸眩，劳生四大穷。世间浑是假，心上不知空。其四云：昨日念无纵，今朝事亦同。不如齐放下，度日且空空。每斋毕，出游故苑琼华之上，从者六七人，宴坐松阴，或自赋诗，相次属和。间因茶罢，令从者歌游仙曲数阕，夕阳在山，澹然忘归。由是，行省及宣差札八相公北宫园池并其近地数十顷为献，且请为道院。师辞不受，请至于再，始受之。既而又为颁文榜以禁樵采者，遂安置道侣，日益修葺。后具表以闻，上可其奏。自尔佳时胜日，师未尝不往来乎其间。寒食日作诗二首，其一云：十顷方池闲御园，森森松柏罩清烟。亭台万事都归梦，花柳三春却属仙。岛外更无清绝地，人间惟有广寒天。深知造物安排定，乞与官民种祸田。其二云：清明时节杏花开，万户千门日往来。岛外茫茫春水阔，松间猎猎暖风回。游人共叹斜阳逼，达士犹缓短景催。安得大丹冥换骨？化身飞上郁罗台。乙酉四月，宣抚王公巨川请师致斋于其第，公关右人，因话咸阳、终南竹木之盛，请师看庭竹。师曰：此竹殊秀，兵火而后，盖不可多得也。我昔居于磻溪，茂林秀竹，真天下之奇观，思之如梦。今老矣，归期将至，当分我数十竿，植宝元之北轩，聊以遮眼。宣抚曰：天下兵革未息，民甚倒悬，主上方尊师崇道，赖师真道力保护生灵，何遽出此言邪？愿垂大慈，以救世为念。师以杖叩地，笑而言曰：天命已定，由人乎哉？众莫测其意。
　　夏五月终，师登寿乐山颠，四顾园林，若张翠幄，行者休息其下，不知暑气之甚也。因赋五言诗云：地土临边塞，城池压古今。虽多坏宫阙，尚有好园林。绿树攒攒密，清风阵阵深。日游仙岛上，高视八纮吟。一日，师自琼岛回，陈公秀玉来见，师出示七言律诗云：苍山突兀倚天孤，翠柏阴森遶殿扶。万顷烟霞常自有，一川风月等闲无。乔松挺拔来深涧，异石嵌空出太湖。尽是长生闲活计，修真荐福迈京都。
　　九月初吉，宣抚王公以荧惑犯尾宿，主燕境灾，将请师作醮，问所费几何？师曰：一物失所，犹怀不忍，况阖境乎？比年以来，民苦征役，公私交罄，我当以观中常住物给之，但令京官斋戒以待行礼足矣，余无所用也。于是，约作醮两昼夜。师不惮其老，亲祷于玄坛。醮竟之夕，宣抚喜而贺之曰：荧惑已退数舍，我辈无忧矣。师之德感，一何速哉！师曰：余有何德？祈祷之事，自古有之，但恐不诚耳。古人曰：至诚动天，此之谓也。重九日，远方道众咸集，或以菊为献。师作词一阕，寓声恨欢迟云。一种灵苗体性殊，待秋风、冷透根株。散花开百亿，黄金嫩、照天地清虚。九日持来满座隅，坐中观眼界如如。类长生久视，无凋谢、称作伴闲居。继而有奉道者，持茧纸大轴，来求亲笔，以凤栖梧词书之云：得好休来休便是，赢取逍遥，免把身心使。多少聪明英烈士，忙忙虚负平生志。造物推移无定止，昨日欢歌，今日愁烦至。今日不知明日事，区区着甚劳神思。一日，或有质事非于前者，师但漠然不应，以道义释之，复示之以颂曰：拂拂拂，拂尽心头无一物。无物心头是好人，好人便是神仙佛。其人闻之，自媿而退。
　　丙戌正月，盘山请师黄箓醮三昼夜。是日，天气晴霁，人心悦怿，寒谷生春。将事之夕，以诗示众云：诘曲乱山深，山高快客心。群峰争挺拔，巨壑太萧森。似有飞仙过，殊无宿鸟行。黄冠三日醮，素服万家临。五月，京师大旱，农不下种，人以为忧。有司移市立坛恳祷，前后数旬无应。行省差官赍疏，请师为祈雨醮三日两夜。当设醮请圣之夕，云气四合，斯须雨降。自夜半及食时未止，行省委官奉香火来谢曰：京师久旱，四野欲然，五谷未种，民不聊生。赖我师道力，感通上真，以降甘澍。百姓佥曰：神仙雨也。师答曰：相公至诚所感，上圣垂慈，以活生灵，吾何与焉？使者出，复遣使来告曰：雨则既降，奈久旱未沾足何！更得滂陀大作，此旱可解，愿我师慈悲。师曰：无虑，人以至诚感上真，上真必以诚报人，大雨必至。斋未竟，雨势海立，是岁有秋，名公硕儒皆以诗来贺。
　　一日，有吴大卿德明者，以四绝句来上，师复次韵答之。其一云：燕国蟾宫即此州，超凡入圣洞宾俦。一时鹤驾归蓬岛，万劫仙香出土丘。其二云：我本深山独自居，谁能天下众人誉？轩辕道士来相访，不解言谈世俗书。其三云：莫把闲人作等闲，闲人无欲近仙班。不于此日开心地，更待何时到宝山？其四云：混沌开基得自然，灵明翻小大椿年。出生入死常无我，跨古腾今自在仙。又题支仲元画得一、元保、元素三仙图云：得道真仙世莫穷，三师何代显灵踪？直教御府相传授，阅向人间类赤松。又奉道者求颂，以七言绝句示之云：朝昏忽忽急相催，暗换浮生两鬓丝。造物戏人俱是梦，是非向日又何为？师自受行省众官疏以来，悯天长之圣位殿阁，常住堂宇，皆上颓下圮，至于窗户阶砌，毁撤殆尽，乃命其徒，日益修葺，罅漏者补之，倾斜者正之。断手于丙戌，皆一新之。又创修寮舍四十余间，不假外缘，皆常住自给也。凡遇夏月，令诸斋舍不张灯，至季秋稍亲之，所以豫火备也。
　　十月，下宝元，居方壶，每夕，召众师德以次坐，高谈清论，或通宵不寐。仲冬十有三日夜半，振衣而起，步于中庭。既还坐，以五言律师示众云：万象弥天阔，三更坐地劳。参横西岭下，斗转北辰高。大势无由遏，长空不可韬。循环谁主宰？亿劫自坚牢。丁亥，自春及夏又旱，有司祈祷屡矣，少不获应。京师奉道会众，一日，谒师为祈雨醮，既而消灾等会，亦请作醮。师徐谓曰：吾力留意醮事，公等亦建此议，所谓好事不约而同也，公等两家但当殷勤。遂约以五月一日为祈雨醮，初三日为贺雨醮，三日中有雨，过三日虽得，非醮家雨也。或曰：天意未易度，师对众出是语，万一失期，能无招小人之訾邪？师曰：非尔所知也。及醮，竟曰雨乃作。翌日，盈尺，越三日，四天廓清，以终谢雨醮事，果如其言。时暑气烦燠，元帅张资允者请师游西山，再四过观，师赴之。翼日斋罢，雨后游东山庵，师与客坐于林间，日夕将还，以绝句示众云：西山爽气清，过雨白云轻。有客林中坐，无心道自成。既还元帅第，楼居数日，来听道话者竟夕不寐。又应大谷庵请，次日，清梦庵请。其夕，大雨自北来，雷电怒合，东西震耀。师曰：此道之用也，得道之人，威光烜赫，无乎不在，雷电莫能匹也。夜深客散，师偃息草堂，须臾，风雨骇至，怒霆一震，窗户几裂，少焉收声，人皆异之。或曰：霹雳当洊至，何一举而息邪？有应者曰：无乃至人在兹，雷师为之霁威乎？
　　既还，五月二十有五日，道人王志明至自秦州，传旨改北宫仙岛为万安宫，长春观为长春宫，诏天下出家善人皆隶焉，且赐以金虎牌，道家事一仰神仙处置。小暑后，大雨屡至，暑气欲炽，以七言诗示众云：溽暑熏天万里遥，洪波拍海大川潮。嘉禾已见三秋熟，旱魃仍闻五月消。百姓共忻生有望，三军不待令方调。实由道化行无外，暗赐丰年助圣朝。自琼岛为道院，樵薪捕鱼者绝迹数年，园池中禽鱼蕃育，岁时游人往来不绝。斋余，师乘马日凡一往。六月二十有一日，因疾不出，落于宫之东溪。
小/说/天/堂



第八部分


　　八
　　二十有三日，人报已午间，雷声大作，太液池之南岸崩裂，水入东湖，声闻数十里，鼋鼍鱼鳖尽去，池遂枯涸，北口山亦摧。师闻之，初无言，良久笑曰：山摧池枯，吾将与之俱乎？七月四日，师谓门人曰：昔丹阳尝授记于余云：吾殁之后，教门当大兴，四方往往化为道乡。公正当其时也，道院皆赐敕名额，又当住持大宫观，仍有使者佩符乘传，勾当教门事，此时乃公功成名遂、归休之时也。丹阳之言，一一皆验，若合契符。况教门中勾当人内外悉具，吾归无遗恨矣。师既示疾于宝元，一日，数如匽中，门弟子止之，师曰：吾不欲劳人，汝等犹有分别在，且匽寝奚异哉？
　　七月七日，门人复请曰：每日斋会，善人甚众，愿垂大慈还堂上，以慰瞻礼。师曰：我九日上堂去也。是日午后留颂云：死生朝昏事一般，幻泡出没水长闲。微光见处跳乌兔，立量开时纳海山。挥斥八纮如咫尺，吹嘘万有似机关。狂辞落笔成尘垢，寄在时人妄听间。遂登葆光堂归真焉，异香满室。门人捻香拜别，众欲哭临，侍者张志素、武志据等遽止众曰：真人适有遗语，令门人宋道安提举教门事，尹志平副之，张志松又其次，王志明依旧勾当，宋德方、李志常等同议教门事，遂复举似遗世颂毕，提举宋道安等再拜而受。黎明，具麻服行丧礼，奔走赴丧者万计。宣差刘仲禄闻之，愕然叹曰：真人朝见以来，君臣道合，离阙之后，上意眷慕，未尝少忘。今师既升去，速当奏闻。首七之后，四方道俗远来赴丧，哀恸如丧考妣。于是，求训法名者日益多。
　　一日，提举宋公谓志常曰：今月上七日，公暨我同受师旨，法名等事，尔其代书，止用吾手字印。此事已行，姑沿袭之。继而清和大师尹公至自德兴，行祀事。既终七，提举宋公谓清和曰：吾老矣，不能维持教门，君可代吾领之也。让至于再，清和受其托，远迩奉道，会中善众，不减往者。戊子春三月朔，清和建议为师构堂于白云观，或曰：工力浩大，粮储鲜少，恐难成功。清和曰：凡事要人前思，夫众可与乐成，不可与虑始，但事不私己，教门竭力，何为而不办？况先师遗德在人，四方孰不瞻仰？可不劳行化，自有人赞助此缘，公等勿疑。或不然，常住之物，费用净尽，各操一瓢，乃所愿也。宣差便宜刘公闻而喜之，力赞其事。遂举鞠志圆等董其役，自四月上丁，除地建址，历戊、己、庚，俄有平阳、太原、坚、代、蔚、应等群道人二百余，赍粮助力，肯构是堂。四旬告成，其间同结兹缘者，不能备记。议者以为缔构之勤，虽由人力，亦圣贤阴有以扶持也。期以七月九日大葬先师，六月间，霖雨不止，皆虑有妨葬事。既七日初吉，遽报晴霁，人心翕然和悦。前一日将事之初，乃炷香设席，以严其祀。及启柩，师容色俨然如生。远近王官、士庶、僧尼善众观者，凡三日、日万人，皆以手加额，叹其神异焉。继而喧播四方，倾心归向，来奉香火者，不可胜计。本宫建奉安道场三昼夜，豫告斋旬日。
　　八日辰时，｛元｝［玄］鹤自西南来，寻有白鹤继至，人皆仰而异之。九日子时后，设灵宝清醮三百六十分位。醮礼终，藏仙蜕于堂，异香芬馥，移时不散。临午致斋，黄冠羽服与奏者数千人，奉道之众，又复万余。既宁神，翼日，大雨复降，人皆叹曰：天道人事，上下和应，了此一大事，非我师道德纯备，通于天地，达于神明，畴克如是乎？谅非人力所能致也。权省宣抚王公巨川，咸阳巨族也，素慕｛元｝［玄］风，近岁又与父师相会于燕，雅怀昭映，道同气合，尊仰之诚，更甚畴昔。故会兹葬事，自为主盟。京城内外，屯以甲兵，备其不虞。罢散之日，略无惊扰。于是，亲榜其堂曰处顺，其观曰白云焉。师为文，未始起稿，临纸肆笔而成。后复有求者，或辄自增损，故两存之。尝夜话，语门弟子曰：古之得道人，见于书传者，略而不传，失其传者，可胜言哉！余屡对汝众举近世得道之士，皆耳目所观接者，其行事甚详，其谈道甚明。暇日当集全真大传，以贻后人。师既没，虽尝口传其概，而后之学者，尚未见其成书，惜哉！（33）侍行门人：虚静先生赵道坚，冲虚大师宋道安，清和大师尹志平，虚寂大师孙志坚，清贞真人夏志诚，清虚大师宋德方，葆光大师王志明，冲虚大师于志可，崇道大师张志素，通真大师鞠志圆，（37）通｛元｝［玄］大师李志常，颐真大师郑志修，｛元｝［玄］真大师张志远，悟真大师孟志稳，清真大师綦志清，保真大师何志清，通｛元｝［玄］大师杨志静，冲和大师潘德冲。特旨蒙古四人从师护持：蒙古打，喝剌八海，宣差阿里鲜，宣差便宜使刘仲禄。




附录


　　诏书（长春真人西游记附录，丛书集成初编本）
　　成吉思皇帝敕真人丘师：省所奏应诏而来者，备悉。惟师：道踰三子，德重多端。命臣奉厥元纁，驰传访诸沧海。时与愿适，天不人远。两朝屡诏而不行，单使一邀而肯起。谓朕天启，所以身归。不辞暴露于风霜，自愿跋涉于沙碛。书章来上，喜慰何言？军国之事，非朕所期；道德之心，诚云可尚。朕以彼酋不逊，我伐用张。军旅临试，边陲底定。来从去背，实力率之故然；久逸暂劳，冀心服而后已。是用载扬威德，略驻车徒。重念云轩既发于蓬莱，鹤驭可游于天竺。达磨东迈，元印法以传心；老氏西行，或化胡而成道。顾川途之虽阔，瞻几杖以非遥。爰答来章，可明朕意。秋暑，师比平安好，指不多及。
　　圣旨四首，其一（长春真人西游记附录，丛书集成初编本）
　　成吉思皇帝圣旨道与诸处官员每：丘神仙应有底修行底院舍等，系逐日念诵经文告天底人每，与皇帝祝寿万万岁者，所据大小差发赋税都休教著者。据丘神仙底应系出家门人等随处院舍，都教免了差发赋税者，其外诈推出家，影占差发底人每，告到官司，治罪断案。主者奉到如此，不得违错，须至给照用者。右付神仙门下收执。
　　其二（长春真人西游记附录，丛书集成初编本）
　　照使所据：神仙应系出家门人，精严住持院子底人等，并免差发税赋。准此。癸未羊儿年三月日。
　　其三（长春真人西游记附录，丛书集成初编本）
　　宣差阿里鲜面奉成吉思皇帝圣旨：丘神仙奏知来底公事，是也煞好。我前时已有圣旨文字与你来，教你天下应有底出家善人都管著者，好的歹的，丘神仙你就便理［会］。合你识者，奉到如此。癸未年九月二十四日。
　　其四（长春真人西游记附录，丛书集成初编本）
　　宣差都元帅贾昌传奉成吉思皇帝圣旨：丘神仙，你春月行程别来至夏日，路上炎热艰难来，沿路好底铺马得骑来么？路里饮食广多不少来么？你到宣德州等处，官员好觑你来么？下头百姓得来么？我这里常思量着神仙你，我不曾忘了你，你休忘了我者。癸未年十一月十五日。
　　请疏三首，其一（长春真人西游记附录，丛书集成初编本）
　　燕京行尚书省石抹公，谨请真人长春公住持天长观者：窃以必有至人，而后可以启个中机；必有仙阙，而后可以待方外士。天长观者：人间紫府，天上福田。若非真神仙人，谁称此道场地？仰惟长春上人：识超群品，道悟长生。舌根有花木香，胸襟无尘土气。实人天之眼目，乃世俗之津梁。向也乘青牛而西迈，不惮朝天；今焉奉紫诏而南回，正当传道。幸无多让，早赐光临。谨疏。癸未年八月日。
　　其二（长春真人西游记附录，丛书集成初编本）
　　宣抚使、御史大夫王，敦请真人师父住持燕京十方大天长观者：窃以应变神龙，非蹄涔所能止；无心野鹤，亦何天不可飞？故蒙庄出游，漆园增价；陈抟归隐，云台生光。不到若辈人，难了如此事。伏惟真人师父：气清而粹，道大而高。已书绛阙之名，暂被玉壶之谪。以千载为旦暮，以八极为门庭。振柱史之宗风，提全真之法印。昔也三朝之教主，今兹万乘之国师。几年应诏北行，本拟措安于海内；一旦回辕南迈，可能独善于山东？维太极之故宫，实大燕之宏构。国家元辰之所在，远近取则之所先。必欲立接人之基，如宅首善之地。敢辄伸于管见，冀少驻于霓旌。万里云披，式副天人之望；四方风动，举闻道德之香。谨疏。癸未年八月日。
　　其三（长春真人西游记附录，丛书集成初编本）
　　燕京行尚书省石抹公，谨请丘神仙久住天长观者：窃以时止时行，虽圣人不碍滞于物，而君子有恒久之心。于此两端，存乎大致。长春真人：重阳高第，四海重名。为帝者之尊师，亦天下之教父。昔年应聘，还自万里寻思干；今日接人，久住十方天长观。上以祝皇王之圣寿，下以荐生灵之福田。顷因讥察于细人，非敢动摇于仙杖。不图大老，遂有遐心。况京师者，诸夏之本根，而远近取此乎法则。如谓舍此而就彼，是谓下乔而入幽。辄敢坚留，幸不易动。休休莫莫，无为深山穷谷之行；永永长长，而作太极琼华之主。谨疏。丙戌年八月。
  



长春真人玄宝观活死柏碑文考释


　　长春真人玄宝观活死柏碑文考释 
　　长 虹 
　　据 史 料 记 载 ： 长 春 真 人 自 雪 山 应 聘 返 回 燕 京 后 ， 于 丙 戌 春 ( 1 2 2 6 年 ) 应 京东 诸 绅 之 请 ， 往 盘 山 栖 云 观 作 醮 ， 据 《 宝 玄 观 活 死 柏 碑 》 云 ： 路 经 平 谷 县玄 宝 观 ， 见 观 中 一 枯 柏 ， 用 手 摩 之 而 叹 曰 ： " 可 惜 ! 可 惜 ! " 异 年 其 枝 叶 复 茂 如 故 ， 众 人 奇 之 。 当 时 乡 绅 赵 铸 为 此 事 写 记 ， 张 天 度 写 诗 歌 颂 之 。 并 刻 石 立 碑 ， 以 传 永 久 。 现 将 碑 文 照 录 于 下 ： 
　　赵 铸 碑 记 
　　窃 以 理 之 在 天 下 ， 未 有 不 以 耳 目 所 接 为 有 ， 而 所 不 接 为 无 ， 此 事 之 必 然 ， 势 之 必 至 也 。 昔 东 汉 任 处 士 ， 叱 未 朽 黄 水 边 已 枯 之 杨 ， 而 李 唐 吕 仙 人 药 仅 落 萌 城 南 久 毙 之 树 ， 虽 闻 其 语 ， 未 见 其 人 ， 而 信 之 心 未 笃 。 岁 次 丁 亥 ， 长春 真 人 上 遣 使 敕 驻 于 长 春 宫 ， 燕 京 东 诸 师 北 面 执 弟 礼 ， 请 醮 于 田 盘 山 之 栖 云 观 ， 虽 旦 夕 稽 首 ， 竟 不 赐 诺 ， 托 余 以 诗 起 之 ， 队 仗 过 平 谷 ， 饭 于 城 东 独 乐 村 玄 宝 观 中 ， 有 一 柏 枯 瘁 岁 久 ， 了 无 生 态 。 师 起 而 摩 之 ， 辄 叹 可 惜 者 ，自 明 年 春 ， 其 柯 叶 复 生 ， 郁 茂 如 故 ， 见 者 奇 之 。 余 方 客 东 皋 ， 与 是 村 相 隔一 舍 耳 ， 熟 其 事 ， 以 传 闻 日 久 ， 一 日 以 事 去 京 ， 假 道 于 路 ， 托 宿 于 州 之 通 玄 观 ， 解 衣 盘 礴 ， 日 云 暮 矣 ， 方 欲 就 枕 ， 有 道 人 李 志 平 ( 应 为 李 志 宁 ) 者， 持 松 明 携 短 幅 启 户 而 入 ， 以 幅 授 余 ， 发 而 读 之 ， 乃 为 南 塘 老 人 誉 长 春 子 活 死 柏 之 诗 ， 畴 昔 所 疑 ， 如 见 晛( 音 显 ， 明 的 意 思 ) 霜 释 然 消 去 。 真 所 谓 非 异 人 不 能 成 异 事 ， 非 异 书 不 能 表 异 迹 。 李 从 容 谓 余 曰 ： 以 欲 碑 其 事 ， 以 永 其 传 ， 渠 为 我 文 之 。 余 予 二 老 俱 有 一 面 雅 ， 其 义 有 不 可 辞 者 ， 索 笔 以 书 其 事 。 
　　□ 岁 次 辛 卯 □ 三 月 □ □ 日 碑 记 。 
　　玄 宝 观 主 持 女 冠 □ □ □ 等 立 石 。 
　　张 天 度 誉 诗 
　　诗 序 ( 略 ) ， 诗 曰 ： " 山 村 老 宿 须 眉 白 ， 根 拔 和 云 移 小 柏 ， 殷 勤 拥 护 数 十年 ， 直 干 亭 亭 高 百 尺 ， 岁 寒 曾 不 变 真 心 ， 庭 雪 倒 腰 才 自 适 ， 明 堂 大 厦 构 良 材， 正 恐 工 师 来 选 择 。 奈 何 乱 世 生 不 辰 ， □ 有 饥 民 斧 斤 厄 ， 半 身 寂 寞 被 戕 残 ， 颜 色 枝 条 顿 狼 籍 ，堨 来 枯 槁 逮 三 年 ， 不 忍 风 摧 并 日 炙 ， 鬼 薪 蚊 炷 世 所 珍 ，忧 见 斩 伐 无 旦 夕 。 长 春 仙 子 偶 经 过 ， 两 手 摩 娑 言 可 惜 ， 明 年 太 岁 在 玄 枵 ， 秀 叶 参 差 如 旧 碧 。 异 事 未 免 众 人 疑 ， 不 信 道 人 能 起 虢 ， 君 不 见 ， 田 家 荆 树中 道 枯 ， 孝 友 一 感 还 复 苏 ， 又 不 见 ， 莱 公 斩 竹 表 忠 义 ， 插 地 乃 活 元 非 诬 ?况 乎 得 道 不 可 测 ， 招 乎 元 气 薰 朽 株 ， 坐 令 此 柏 成 郁 茂 ， 遭 遇 不 胜 愚 夫 愚 ， 长 春 今 已 归 蓬 壶 ， 柏 尔 善 保 千 金 躯 。 " 后 为 长 春 真 人 摩 柏 图 。 碑 文 见 陈 垣 《 道 家 金 石 略 》 ， 艺 风 堂 拓 片 ， 藏 北 京 大 学 图 书 馆 ( 文 中 缺 字 据 ： 《 雍 正 平 谷 县 志 》 补 ) 。 ( 注 ： 艺 风 堂 是 缪 荃 孙 ( 1 8 4 4 - 1 9 1 9 ) 室 名 。 ) 
　　碑 文 考 释 
　　一 、 时 间 方 面 的 考 证 。 
　　第 一 、 长 春 人 往 盘 山 栖 云 观 作 醮 事 ， 究 竟 是 哪 一 年 ? 据 真 人 弟 子 李 志 常 说 ： " 丙 戌 正 月 ， 盘 山 请 师 黄  醮 三 昼 夜 。 " ( 见 《 长 春 真 人 西 游 记 》 ) 丙 戌 年 ， 是 成 吉 思 汗 二 十 一 年 ( 1 2 2 6 年 ) ， 而 赵 铸 碑 记 误 为 " 丁 亥 " 较 实 际 提 前 一 年 。 后 人 更 有 甚 者 ， 把 " 丁 亥 " 误 为 元 世 祖 忽 必 烈 至 元 二 十 四 年 的 " 丁 亥 年 ( 1　2 8 7 年 ) ， 相 差 一 个 甲 子 。 如 ( 明 ) 蒋 一 葵 《 长 安 客 话 》 畿 辅 杂 记 " 延 祥 观 柏 " 条 ： " 元 至 元 间 ， 有 异 人 驻 驭 燕 京 长 春 观 中 ， 京 东 诸 师 北 面 执 弟 子 礼 ，岁 丁 亥 ， 请 建 醮 于 盘 山 。 " ( 明 ) 刘 侗 、 于 奕 正 著 《 帝 京 景 物 略 》 等 史 志 均 有同 样 错 误 。 
　　第 二 、 立 碑 时 间 ： 赵 铸 碑 记 拓 片 末 ， 幸 有 " 岁 次 辛 卯 ( 1 2 3 1 年 ) 三 月□ □ 日 碑 记 " 数 字 。 这 说 明 碑 记 是 在 长 春 真 人 于 丙 戌 ( 1 2 2 6 年 ) 正 月 醮 于 盘山 后 的 第 五 年 写 的 。 那 么 立 碑 时 间 也 不 会 拖 延 过 长 ， 估 计 应 在 蒙 古 窝 阔 台 汗 初 年 。 
　　二 、 赵 铸 何 许 人 ? 据 《 雍 正 平 谷 县 志 &#183; 艺 文 志 续 录 》 云 ： " 玉 溪 老 人 赵 铸， 荣 禄 大 夫 " 。 《 金 史 &#183; 百 官 志 一 》 ： " 文 官 从 二 品 上 曰 光 禄 大 夫 ， 下 曰 荣 禄 大 夫 。 " 他 又 在 碑 记 中 说 ， 他 与 长 春 真 人 和 张 天 度 均 有 一 面 雅 ， 还 说 ： 燕 东 诸 师 北 面 执 弟 子 礼 请 ( 长 春 真 人 ) 醮 于 盘 山 之 栖 云 观 ， 虽 旦 夕 稽 首 ， 竟 不 赐 诺 ， 托 余 以 诗 请 求 ， 才 起 程 前 往 的 。 查 长 春 真 人 诗 词 以 及 《 长 春 真 人 西 游 记 》 内 ， 燕 京 士 大 夫 中 ， 均 不 见 他 的 名 字 。 
　　三 、 南 塘 老 人 是 张 天 度 的 号 。 南 塘 ， 《 乾 隆 三 河 县 志 水 利 &#183; 沟 洫 》 云 ： "不 老 淀 ， 一 名 南 港 ， 又 俗 称 南 塘 ， 在 县 南 五 里 通 错 河 。 " 可 知 张 天 度 是 三 河 县 人 ， 故 以 " 南 塘 老 人 " 为 号 。 张 天 度 与 长 春 真 人 有 旧 谊 ， 见 载 于 《 长 春 真 人 西 游 记 》 中 ， 金 宣 宗 兴 定 三 年 ， 成 吉 思 汗 十 四 年 ( 1 2 1 9 年 ) 四 月 ， 丘长 春 自 山 东 蓬 莱 到 达 燕 京 时 ， " 会 众 请 望 日 醮 于 天 长 观 … … 。 师 许 之 ， 时 方 大 旱 ， 十 有 四 日 ， 即 启 醮 事 ， 雨 大 落 ， 众 且 以 行 礼 为 忧 。 师 于 午 后 赴 坛 ， 将 事 ， 俄 而 开 霁 ， 众 喜 而 叹 曰 ： ' 一 雨 一 晴 ， 随 人 所 欲 。 非 道 高 德 厚 者 ， 感 应 若 
　　是 乎 ! ' 明 日 ， 师 登 宝 元 堂 ， 传 戒 时 有 数 鹤 自 西 北 来 ， 人 皆 仰 之 ， 焚 简 之 际 ， 一 简 飞 空 而 灭 ， 且 有 五 鹤 翔 舞 其 上 ， 士 大 夫 咸 谓 师 之 至 诚 感 动 天 地 。 南 塘 老 人 张 天 度 ( 子 真 ) 作 赋 美 其 事 ， 诸 公 皆 有 诗 。 " 此 事 引 起 耶 律 楚 材 极 大 不 满 ， 耶 律 楚 材 与 张 天 度 交 谊 甚 厚 ， 曾 有 诗 《 寄 南 塘 老 人 张 子 真 》 ， 诗 云 ： " 张 侯 风 味 讵 能 忘 ， 黄 米 曾 令 我 一 尝 。 ( 原 注 ： 昔 予 驰 驿 之 渔 阳 ， 道 过 南 塘 。 子 真 召 余 ， 一 设 黄 饭 。 ) 抵 死 解 官 违 北 阙 ， 达 生 遁 世 钓 南 塘 。 知 来 何 假 灵 龟 兆 ， ( 原 注 ： 昔 论 运 气 颇 知 未 来 事 。 ) 作 赋 能 陈 瑞 鹤 祥 。 岂 是 西 边 无 上 物 ， 不 如 诗 句 寄 东 阳 。 " 婉 言 批 评 了 他 。 同 时 还 写 诗 《 寄 巨 川 宣 抚 》 ， 因 为 他 是 首 和 瑞 鹤 诗 的 。 诗 云 ： " 历 数 兴 亡 掌 上 看 ， 提 兵 一 战 领 清 官 。 … … 诸 行 百 辅 君 都 占 ， 潦 到 鲰 生 何 处 安 。 " 予 以 无 情 的 讥 笑 。 又 对 没 和 诗 的 李 子 进 寄 诗 称 赞 ： " 只 贪 殢 酒 长 安 市 ， 不 肯 题 诗 瑞 鹤 图 。 我 念 李 侯 端 的 意 ， 大 都 好 事 不 如 无 。 " ( 见 耶 律 楚 材 《 湛 然 居 士 集 》 ) 
　　四 、 李 志 宁 道 人 生 平 无 史 料 可 考 。 
　　五 、 张 天 度 诗 中 两 句 典 故 注 释 于 下 ： " 田 家 荆 树 中 道 枯 " 。 吴 均 《 续 齐 谐 记 》 云 ： " 京 兆 田 真 兄 弟 三 人 ， 共 议 分 财 生 赀 皆 平 均 ， 惟 堂 前 一 株 紫 荆 树 ， 共 议 欲 破 三 片 ， 明 日 就 之 ， 其 树 即 枯 死 状 ， 如 火 然 。 田 真 往 见 之 ， 大 惊 。 谓 诸 弟 曰 ： 树 本 同 株 ， 闻 将 分 斫 ， 所 以 憔 悴 。 是 人 不 如 木 也 ， 因 悲 不 自 胜 ， 不 复 解 树 ， 树 应 声 荣 茂 ， 兄 弟 相 感， 合 财 宝 ， 遂 为 孝 门 。 "  莱 公 折 竹 表 忠 义 ， 插 地 乃 活 原 非 诬 " 。 旧 版 《 辞 源 续 编 》 " 莱 公 竹 " 条 ： 《 宋 史 &#183; 寇 准 传 》 ： " 准 贬 雷 州 ， 卒 ， 遂 归 葬 西 京 ， 道 出 京 南 公 安 县 ， 人 皆 设祭 哭 于 路 ， 折 竹 植 地 ， 挂 纸 钱 ， 逾 月 视 之 ， 枯 竹 尽 生 笋 。 " 故 荆 州 有 莱 公竹 。 此 外 ， 彭 乘 《 墨 客 挥 犀 》 云 ： " 寇 莱 公 卒 于 海 康 ， 诏 许 归 葬 ， 道 出 荆 南 之公 安 县 ， 邑 人 迎 祭 于 道 ， 断 竹 插 地 ， 以 挂 纸 钱 ， 竹 遂 不 根 而 生 滋 茂 殆 一 亩 
　　， 邑 人 神 之 ， 立 庙 于 侧 ， 祠 宇 严 洁 ， 祀 奉 甚 谨 ， 今 侍 读 王 公 乐 道 ， 文 其 事 于 石 。 "
http://www.xiabook.com下…… 书 ……网

下书网 手机端免费下载txt http://m.xiabook.com ，最有文艺气息的文学网站，我们提供给您的小说不求最多，但求最经典最完整